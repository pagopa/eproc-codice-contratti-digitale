1. Per i servizi e le forniture di importo a base di gara pari o superiore alle soglie previste per gli affidamenti diretti le stazioni appaltanti sono qualificate in uno dei seguenti livelli:<br>a) qualificazione di primo livello (SF3) per importi fino a 750.000 euro;<br>b) qualificazione di secondo livello (SF2) per importi fino a 5.000.000 di euro;<br>c) qualificazione di terzo livello (SF1) senza limiti di importo.

2. Per poter essere qualificati in uno dei livelli di cui al comma 1 occorre essere in possesso dei requisiti di cui all'[articolo 6](/allegato-2.4-articolo-6/1), comma 1 e ottenere un punteggio complessivo per i requisiti di cui all'[articolo 6](/allegato-2.4-articolo-6/1), comma 2, pari o superiore a:<br>a) livello SF3: trenta punti;<br>b) livello SF2: quaranta punti;<br>c) livello SF1: cinquanta punti.

3. Ogni stazione appaltante o centrale di committenza può effettuare le procedure corrispondenti al livello di qualificazione posseduto e a quelli inferiori.

4. Fino al 30 giugno 2024, la qualificazione nei livelli di cui al comma 1, può essere ottenuta anche con un punteggio inferiore di dieci punti per il livello SF3 e di cinque punti per i livelli SF1 e SF2.

5. Ai fini della progettazione e dell'affidamento e dell'esecuzione dei contratti di concessione c di partenariato pubblico privato di importo a base di gara pari o superiore a 140 mila euro, gli enti concedenti devono possedere almeno una qualificazione di livello SF2 e garantire la presenza di un soggetto con esperienza di tre anni nella gestione di piani economici e finanziari e dei rischi.
