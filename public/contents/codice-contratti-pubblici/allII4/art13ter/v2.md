1. Le Tabelle A, B e C, come modificate alla data di entrata in vigore della presente disposizione, si applicano esclusivamente ai provvedimenti di qualificazione rilasciati dall'ANAC all'esito delle istanze presentate a decorrere dalla medesima data nonché in caso di rinnovo dei citati provvedimenti in sede di verifica biennale ai sensi dell'[articolo 11](/allegato-2.4-articolo-11/2). I provvedimenti di qualificazione già rilasciati dall'ANAC alla data di cui al primo periodo restano validi ed efficaci per il termine biennale di cui all'[articolo 11](/allegato-2.4-articolo-11/2).

2. In sede di prima applicazione delle disposizioni di cui all'[articolo 8](/allegato-2.4-articolo-8/2), nelle more della presentazione delle domande di iscrizione agli elenchi delle stazioni appaltanti e delle centrali di committenza qualificate per l'esecuzione di lavori ovvero di sevizi e forniture e dell'attribuzione del livello di qualificazione per l'esecuzione ai sensi dell'[articolo 10](/allegato-2.4-articolo-10/1), comma 3, e comunque non oltre il 28 febbraio 2025, le stazioni appaltanti possono continuare ad eseguire i contratti stipulati entro il 31 dicembre 2024 se sono iscritte all'AUSA e in possesso di una figura tecnica in grado di svolgere le funzioni di RUP.
