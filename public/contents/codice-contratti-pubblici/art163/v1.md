1. I bandi di gara possono essere utilizzati come mezzo di indizione di gara per tutte le procedure. Essi contengono le informazioni di cui alle pertinenti disposizioni dell'[allegato II.6](/index.html?section=attachment-2-6&version=1), Parte II e sono pubblicati conformemente all'[articolo 164](/index.html?article=articolo-164&version=1).

2. Entro trenta giorni dalla conclusione di un contratto o di un accordo quadro che faccia seguito alla relativa decisione di aggiudicazione o di conclusione, le stazioni appaltanti e gli enti concedenti inviano un avviso di aggiudicazione che riporta i risultati della procedura di appalto. Tale avviso contiene le informazioni di cui all'[allegato II.6](/index.html?section=attachment-2-6&version=1), Parte II, Sezione G, ed è pubblicato conformemente all'[articolo 164](/index.html?article=articolo-164&version=1). Si applicano altresì le disposizioni di cui all'[articolo 111](/index.html?article=articolo-111&version=2), commi 2, 3, 4 e 5.

3. Nel caso di contratti per servizi di ricerca e sviluppo, di seguito «servizi R&S», le informazioni riguardanti la natura e la quantità dei servizi possono limitarsi: <br>a) all'indicazione «servizi R&S» se il contratto è stato aggiudicato mediante procedura negoziata senza indizione di gara conformemente all'[articolo 158](/index.html?article=articolo-158&version=1), comma 2, lettera b); <br>b) a informazioni che siano almeno tanto dettagliate quanto specificato nell'avviso utilizzato come mezzo di indizione della gara.

4. Le informazioni fornite ai sensi dell'[allegato II.6](/index.html?section=attachment-2-6&version=1), Parte II, Sezione G, e non destinate alla pubblicazione sono pubblicate solo in forma semplificata e per motivi statistici.
