1. Ai sensi e per gli effetti dell'[articolo 116](/index.html?article=articolo-116&version=2), comma 11, del codice e del presente allegato si intende per:<br>a) «prezzo», la sommatoria degli elementi primari che determinano il costo complessivo del servizio tecnico riguardante gli accertamenti di laboratorio e le verifiche tecniche obbligatorie inerenti alle attività di cui allo stesso [articolo 116](/index.html?article=articolo-116&version=2), comma 11, del codice ovvero specificamente previsti dal capitolato speciale d'appalto di lavori, non soggetto a ribasso che garantisce un livello qualitativo minimo della prestazione;<br>b) «elementi primari», elementi parziali che costituiscono i componenti del prezzo minimo;<br>c) «laboratori», laboratori ufficiali o autorizzati di cui all'articolo 59 del testo unico delle disposizioni legislative e regolamentari in materia di edilizia, di cui al decreto del Presidente della repubblica 6 giugno 2001, n. 380.