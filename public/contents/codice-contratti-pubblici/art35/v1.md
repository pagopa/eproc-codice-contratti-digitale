<ul style="list-style-type: none;">
    <li> 1. Le stazioni appaltanti e gli enti concedenti assicurano in modalità digitale l’accesso agli atti delle procedure di affidamento e di esecuzione dei contratti pubblici, mediante acquisizione diretta dei dati e delle informazioni inseriti nelle piattaforme, ai sensi degli articoli 3-bis e 22 e seguenti della legge 7 agosto 1990, n. 241 e degli articoli 5 e 5-bis del decreto legislativo 14 marzo 2013, n. 33. </li><br>
    <li> 2. Fatta salva la disciplina prevista dal codice per i contratti secretati o la cui esecuzione  richiede speciali misure di sicurezza, l’esercizio del diritto di accesso è differito:
        <ul class="alist" style="list-style-type: none;"> 
            <li> a) nelle procedure aperte, in relazione all'elenco dei soggetti che hanno presentato offerte, fino alla scadenza del termine per la presentazione delle medesime;</li>
            <li> b) nelle procedure ristrette e negoziate e nelle gare informali, in relazione all'elenco dei soggetti che hanno fatto richiesta di invito o che hanno manifestato il loro interesse, e in relazione all'elenco dei soggetti che sono stati invitati a presentare offerte e all'elenco dei  soggetti che hanno presentato offerte, fino alla scadenza del termine per la presentazione  delle offerte medesime; ai soggetti la cui richiesta di invito sia stata respinta, è consentito l'accesso all'elenco dei soggetti che hanno fatto richiesta di invito o che hanno manifestato il loro interesse, dopo la comunicazione ufficiale, da parte delle stazioni appaltanti o degli enti concedenti, dei nominativi dei candidati da invitare;</li>
            <li> c)  in relazione alle domande di partecipazione e agli atti, dati e informazioni relativi ai requisiti di partecipazione di cui agli <a href="/index.html?article=articolo-94&version=1">articolo 94 </a>,  <a href="/index.html?article=articolo-95&version=1"> 95 </a> e <a href="/index.html?article=articolo-98&version=1"> 98 </a> e ai verbali relativi alla fase di  ammissione dei candidati e offerenti, fino all’aggiudicazione; </li>
            <li> d) in relazione alle offerte e ai verbali relativi alla valutazione delle stesse e agli atti, dati e informazioni a questa presupposti, fino all’aggiudicazione; </li>
            <li> e) in relazione alla verifica della anomalia dell'offerta e ai verbali riferiti alla detta fase, fino  all’aggiudicazione.</li>
        </ul>
        </li><br>
    <li>3. Fino alla conclusione delle fasi o alla scadenza dei termini di cui al comma 2 gli atti, i dati e le informazioni non possono essere resi accessibili o conoscibili. Per i pubblici ufficiali o per gli incaricati di pubblico servizio la violazione della presente disposizione rileva ai fini dell'articolo 326 del codice penale. </li><br>
    <li>4. Fatta salva la disciplina prevista per i contratti secretati o la cui esecuzione richiede speciali misure di sicurezza, e salvo quanto disposto dal comma 5, il diritto di accesso e ogni forma di divulgazione:
        <ul class="alist" style="list-style-type: none;">  
            <li>a) possono essere esclusi in relazione alle informazioni fornite nell'ambito dell'offerta o a giustificazione della medesima che costituiscano, secondo motivata e comprovata dichiarazione dell'offerente, segreti tecnici o commerciali;</li>
            <li>b) sono esclusi in relazione: 
                <ul style="list-style-type: none;"> 
                    <li>1. ai pareri legali acquisiti dai soggetti tenuti all'applicazione del codice, per la soluzione di liti, potenziali o in atto, relative ai contratti pubblici;</li>
                    <li>2. alle relazioni riservate del direttore dei lavori, del direttore dell'esecuzione e dell'organo di collaudo sulle domande e sulle riserve del soggetto esecutore del contratto; </li>
                    <li>3. alle piattaforme digitali e alle infrastrutture informatiche utilizzate dalla stazione appaltante o dall’ente concedente, ove coperte da diritti di privativa intellettuale.</li>
                </ul>
            </li>            
        </ul>
        </li><br>
    <li> 5. In relazione all'ipotesi di cui al comma 4, lettere a) e b), numero 3), è consentito l'accesso al concorrente, se indispensabile ai fini della difesa in giudizio dei propri interessi giuridici rappresentati in relazione alla procedura di gara.</li>
</ul>