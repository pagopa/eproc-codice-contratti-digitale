1.  Nel termine di cui all'[articolo 40](/index.html?article=articolo-40&version=1), comma 5, del codice, il responsabile del dibattito pubblico presenta alla stazione appaltante
    o all'ente concedente la relazione conclusiva sull'andamento dell'intera procedura, oggetto di pubblicazione sul sito
    istituzionale della stazione appaltante o dell'ente concedente, nonché sui siti istituzionali delle amministrazioni locali
    interessate dall'intervento, che contiene: <br>a) la descrizione delle attività svolte nel corso del dibattito pubblico; <br>b) la sintesi dei temi, in modo imparziale, trasparente e oggettivo, delle posizioni e delle proposte emerse nel corso del dibattito; <br>c) la descrizione delle questioni aperte e maggiormente problematiche rispetto alle quali si chiede alla stazione appaltante o all'ente concedente di prendere posizione nella relazione conclusiva, di cui all'[articolo 4](/index.html?article=allegato-1.6-articolo-4&version=1), comma 3, lettera e), con l'eventuale indicazione delle proposte ritenute meritevoli di accoglimento. 
    
2.  La stazione appaltante o l'ente concedente, entro due mesi successivi dalla ricezione della relazione di cui al comma 1, adotta
    il proprio documento conclusivo, di cui all'[articolo 5](/index.html?article=allegato-1.6-articolo-5&version=1), comma 1, lettera f), del quale viene data comunicazione mediante pubblicazione sul proprio sito istituzionale e sui siti istituzionali delle amministrazioni locali interessate dall'intervento, nonché al Dipartimento di cui all'[articolo 5](/index.html?article=allegato-1.6-articolo-5&version=1), comma 1, lettera c).