<ul style="list-style-type: none;">
    <li>
        1. Con riferimento alle procedure di scelta del contraente, le stazioni appaltanti o gli enti concedenti nei settori speciali applicano i seguenti articoli:
        <ul class="alist" style="list-style-type: none;">
            <li>a) <a href="/articolo-71/1">articolo 71</a>, salvo che la disposizione sull'avviso di pre-informazione si intende riferita all'avviso periodico indicativo di cui all'<a href="/section/attachment-2-6/1">allegato II.6</a>, Parte II;</li>
            <li>b) <a href="/articolo-74/1">articolo 74</a>, salvo che, nel dialogo competitivo indetto nell’ambito dei settori speciali, qualsiasi operatore economico può chiedere di partecipare in risposta a un avviso di indizione di gara ai sensi dell'<a href="/articolo-155/1">articolo 155</a>, comma 3, lettere b) e c), fornendo le informazioni richieste dalla stazione appaltante o dall’ente concedente; il termine minimo per la ricezione delle domande di partecipazione è fissato, di norma, a non meno di trenta giorni dalla data di trasmissione del bando di gara o, se come mezzo di indizione di gara è usato un avviso periodico indicativo, dell’invito a confermare interesse, e non può in alcun caso essere inferiore a quindici giorni;</li>
            <li>c) articoli <a href="/articolo-70/2">70</a>, comma 6, e <a href="/articolo-75/1">75</a>, salvo che, nei partenariati per l’innovazione indetti nell’ambito dei settori speciali, qualsiasi operatore economico può presentare una domanda di partecipazione in risposta a un avviso di indizione di gara, ai sensi dell'<a href="/articolo-155/1">articolo 155</a>, comma 3, lettere b) e c), presentando le informazioni richieste dalla stazione appaltante o dall’ente concedente; il termine minimo per la ricezione delle domande di partecipazione è fissato, di norma, a non meno di trenta giorni dalla data di trasmissione del bando di gara e non può in alcun caso essere inferiore a quindici giorni;</li>
            <li>d) articoli <a href="/articolo-77/1">77</a>, <a href="/articolo-78/1">78</a>, <a href="/articolo-79/1">79</a> e <a href="/articolo-80/1">80</a>;</li>
            <li>e) articolo <a href="/articolo-85/1">85</a>, salvo che la disposizione sull’avviso di pre-informazione si intende riferita all’avviso periodico indicativo.</li>
        </ul>
    </li>
</ul>
