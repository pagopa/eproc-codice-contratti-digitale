1. Pubblicazione degli avvisi e dei bandi:<br>I bandi e gli avvisi di cui agli articoli [46](/index.html?article=articolo-46&version=1), [81](/index.html?article=articolo-81&version=1), [82](/index.html?article=articolo-82&version=1), [111](/index.html?article=articolo-111&version=2), [128](/index.html?article=articolo-128&version=1), [161](/index.html?article=articolo-161&version=1), [162](/index.html?article=articolo-162&version=2), [163](/index.html?article=articolo-163&version=1) e [164](/index.html?article=articolo-164&version=1) del codice devono essere trasmessi dalle stazioni e dagli enti concedenti all'Ufficio delle pubblicazioni dell'Unione europea, per il tramite della Banca dati nazionale dei contratti pubblici di cui all'[articolo 23](/index.html?article=articolo-23&version=2) del codice, e pubblicati conformemente alle seguenti regole:<br>a) i bandi e gli avvisi di cui agli articoli [46](/index.html?article=articolo-46&version=1), [81](/index.html?article=articolo-81&version=1), [82](/index.html?article=articolo-82&version=1), [111](/index.html?article=articolo-111&version=2), [128](/index.html?article=articolo-128&version=1), [161](/index.html?article=articolo-161&version=1), [162](/index.html?article=articolo-162&version=2), [163](/index.html?article=articolo-163&version=1) e [164](/index.html?article=articolo-164&version=1) del codice sono pubblicati dall'Ufficio delle pubblicazioni ufficiali dell'Unione europea o dalle stazioni appaltanti e dagli enti concedenti qualora si tratti di avvisi periodici indicativi pubblicati nel profilo di committente ai sensi degli articoli [81](/index.html?article=articolo-81&version=1) e [161](/index.html?article=articolo-161&version=1), comma 1, del codice. Inoltre, le stazioni appaltanti e gli enti concedenti possono divulgare tali informazioni tramite Internet, pubblicandole nel loro sito istituzionale come specificato al punto 2, lettera b);<br>b) l'Ufficio delle pubblicazioni ufficiali dell'Unione europea conferma alla stazione appaltante o all'ente concedente la pubblicazione di cui all'[articolo 84](/index.html?article=articolo-84&version=2) del codice.

2. Pubblicazione di informazioni complementari o aggiuntive:<br>a) salvo se altrimenti disposto dall'[articolo 88](/index.html?article=articolo-88&version=1) del codice, le stazioni appaltanti e gli enti concedenti pubblicano integralmente i documenti di gara sul proprio sito istituzionale;<br>b) il sito istituzionale può contenere: avvisi di pre-informazione di cui all'[articolo 81](/index.html?article=articolo-81&version=1) del codice, ovvero periodici, di cui all'[articolo 161](/index.html?article=articolo-161&version=1), comma 1, del codice, informazioni sugli inviti a presentare offerte in corso, sugli acquisti programmati, sui contratti conclusi, sulle procedure annullate, nonché ogni altra utile informazione come punti di contatto, numeri telefonici e di fax, indirizzi postali ed elettronici (posta elettronica). Il sito istituzionale può includere altresì avvisi di pre-informazione ovvero avvisi periodici indicativi utilizzati come mezzo di indizione di gara, pubblicati a livello nazionale a norma degli articoli [84](/index.html?article=articolo-84&version=2) e [164](/index.html?article=articolo-164&version=1) del codice.

3. Formato e modalità di trasmissione degli avvisi e dei bandi per via elettronica:<br>il formato e le modalità stabilite dalla Commissione per la trasmissione degli avvisi e dei bandi per via elettronica sono accessibili all'indirizzo Internet: http://simap.eu.int.