1. Salvo quanto previsto dall’[articolo 127](/index.html?article=articolo-127&version=1), per l’affidamento dei servizi alla persona si applicano le disposizioni che seguono.

2. Ai fini della presente Parte, sono considerati servizi alla persona i seguenti servizi, come individuati dall'allegato XIV alla direttiva 2014/24/UE del Parlamento europeo e del Consiglio, del 26 febbraio 2014: <br>a) servizi sanitari, servizi sociali e servizi connessi;<br>b) servizi di prestazioni sociali;<br>c) altri servizi pubblici, sociali e personali, inclusi i servizi forniti da associazioni sindacali, da organizzazioni politiche, da associazioni giovanili e altri servizi di organizzazioni associative.

3. L'affidamento deve garantire la qualità, la continuità, l'accessibilità, la disponibilità e la completezza dei servizi, tenendo conto delle esigenze specifiche delle diverse categorie di utenti, compresi i gruppi svantaggiati e promuovendo il coinvolgimento e la responsabilizzazione degli utenti.

4. In applicazione dell’[articolo 37](/index.html?article=articolo-37&version=1) le stazioni appaltanti approvano gli strumenti di programmazione nel rispetto della legislazione statale e regionale di settore.

5. Le finalità di cui agli articoli [62](/index.html?article=articolo-62&version=2) e [63](/index.html?article=articolo-63&version=2) sono perseguite anche tramite le forme di aggregazione previste dalla normativa di settore, con particolare riguardo ai distretti sociosanitari e a istituzioni analoghe.

6. Si applicano le procedure di aggiudicazione di cui agli articoli da [32](/index.html?article=articolo-32&version=1) a [34](/index.html?article=articolo-34&version=1), all’articolo [59](/index.html?article=articolo-59&version=2) e agli articoli da [71](/index.html?article=articolo-71&version=1) a [76](/index.html?article=articolo-76&version=1).

7. Si applicano, altresì, le disposizioni di cui agli articoli [79](/index.html?article=articolo-79&version=1), [80](/index.html?article=articolo-80&version=1), [84](/index.html?article=articolo-84&version=2), [85](/index.html?article=articolo-85&version=1), [89](/index.html?article=articolo-89&version=2), [94](/index.html?article=articolo-94&version=1), [95](/index.html?article=articolo-95&version=1), [98](/index.html?article=articolo-98&version=1), [99](/index.html?article=articolo-99&version=2), [100](/index.html?article=articolo-100&version=2), [101](/index.html?article=articolo-101&version=1) e [110](/index.html?article=articolo-110&version=2), adottando il criterio di aggiudicazione dell’offerta economicamente più vantaggiosa individuata sulla base del miglior rapporto qualità/prezzo.
 
8. Per l’affidamento e l’esecuzione di servizi alla persona di importo inferiore alla soglia di cui all’[articolo 14](/index.html?article=articolo-14&version=2), comma 1, lettera d), si applicano i principi e i criteri di cui al comma 3 del presente articolo.
