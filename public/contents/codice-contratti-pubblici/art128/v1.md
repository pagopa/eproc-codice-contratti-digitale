1. Salvo quanto previsto dall’[articolo 127](/articolo-127/1), per l’affidamento dei servizi alla persona si applicano le disposizioni che seguono.

2. Ai fini della presente Parte, sono considerati servizi alla persona i seguenti servizi, come individuati dall'allegato XIV alla direttiva 2014/24/UE del Parlamento europeo e del Consiglio, del 26 febbraio 2014: <br>a) servizi sanitari, servizi sociali e servizi connessi;<br>b) servizi di prestazioni sociali;<br>c) altri servizi pubblici, sociali e personali, inclusi i servizi forniti da associazioni sindacali, da organizzazioni politiche, da associazioni giovanili e altri servizi di organizzazioni associative.

3. L'affidamento deve garantire la qualità, la continuità, l'accessibilità, la disponibilità e la completezza dei servizi, tenendo conto delle esigenze specifiche delle diverse categorie di utenti, compresi i gruppi svantaggiati e promuovendo il coinvolgimento e la responsabilizzazione degli utenti.

4. In applicazione dell’[articolo 37](/articolo-37/1) le stazioni appaltanti approvano gli strumenti di programmazione nel rispetto della legislazione statale e regionale di settore.

5. Le finalità di cui agli articoli [62](/articolo-62/2) e [63](/articolo-63/2) sono perseguite anche tramite le forme di aggregazione previste dalla normativa di settore, con particolare riguardo ai distretti sociosanitari e a istituzioni analoghe.

6. Si applicano le procedure di aggiudicazione di cui agli articoli da [32](/articolo-32/1) a [34](/articolo-34/1), all’articolo [59](/articolo-59/2) e agli articoli da [71](/articolo-71/1) a [76](/articolo-76/1).

7. Si applicano, altresì, le disposizioni di cui agli articoli [79](/articolo-79/1), [80](/articolo-80/1), [84](/articolo-84/2), [85](/articolo-85/1), [89](/articolo-89/2), [94](/articolo-94/1), [95](/articolo-95/1), [98](/articolo-98/1), [99](/articolo-99/2), [100](/articolo-100/2), [101](/articolo-101/1) e [110](/articolo-110/2), adottando il criterio di aggiudicazione dell’offerta economicamente più vantaggiosa individuata sulla base del miglior rapporto qualità/prezzo.
 
8. Per l’affidamento e l’esecuzione di servizi alla persona di importo inferiore alla soglia di cui all’[articolo 14](/articolo-14/2), comma 1, lettera d), si applicano i principi e i criteri di cui al comma 3 del presente articolo.
