1. Le stazioni appaltanti verificano la variazione del prezzo dei contratti di servizi e torniture con la cadenza stabilita dall'[articolo 3](/allegato-2.2bis-articolo-3/2), comma 1. La variazione è calcolata come differenza tra il valore dell'indice o del sistema ponderato di indici, individuati, ai sensi dell'[articolo 11](/allegato-2.2bis-articolo-11/2), al momento della rilevazione e il corrispondente valore al mese del provvedimento di aggiudicazione, I documenti iniziati di gara prevedono che, in caso di sospensione o proroga dei termini di aggiudicazione nelle ipotesi di cui all'[articolo 1](/allegato-1.3-articolo-1/2), commi 3, 4 e 5 dell'Allegato I.3, il valore di riferimento per il calcolo della variazione è quello relativo al mese di scadenza del termine massimo per l'aggiudicazione, come individuato dall'[articolo 1](/allegato-1.3-articolo-1/2), commi 1 e 2 del predetto Allegato.

2. Le stazioni appaltanti definiscono nei documenti iniziali di gara le modalità operative per la determinazione e il pagamento dei corrispettivi dovuti in conseguenza dell'applicazione della revisione prezzi. Quando si verificano le condizioni di cui all'[articolo 3](/allegato-2.2bis-articolo-3/2), comma l, le stazioni appaltanti comunicano all'appaltatore i prezzi revisionati in coerenza con le modalità di cui al comma l, da applicare alle prestazioni da eseguire.
