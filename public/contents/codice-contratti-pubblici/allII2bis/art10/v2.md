1. Ai fini della determinazione della variazione del prezzo dei contratti di servizi e forniture ai sensi dell'[articolo 60](/index.html?article=articolo-60&version=2), comma 3, lettera b), del codice si utilizzano i seguenti indici, le loro relative disaggregazioni settoriali, pubblicati unitamente alla relativa metodologia di calcolo, sul portale istituzionale dell'ISTAT:<br>a)  nell'ambito degli indici dei prezzi al consumo, gli indici nazionali per l'intera collettivit√† (NIC), secondo la classificazione ECOICOP;<br>b)  gli indici dei prezzi alla produzione dell'industria per settore economico ATECO prediligendo i valori degli indici forniti "per il mercato interno;<br>c)  gli indici dei prezzi alla produzione dei servizi prediligendo i valori degli indici 'business to business"(BtoB) per settore economico ATECO;<br>d)  gli indici delle retribuzioni contrattuali orarie per tipo di contratto e per settore economico ATECO.

2. Per gli appalti di servizi e forniture che dispongono, in base alla disciplina settoriale, di specifici indici di determinazione della variazione del prezzo, i documenti di gara iniziali. ovvero, in caso di affidamenti diretti, le determine a contrarre possono indicare che le clausole di revisione dei prezzi operano sulla base dei predetti indici settoriali.
