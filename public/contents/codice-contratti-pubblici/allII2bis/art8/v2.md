1. I contratti di subappalto o i sub-contratti comunicati alla stazione appaltante ai sensi dell'[articolo 119](/index.html?article=articolo-119&version=2), comma 2, del codice disciplinano le clausole di revisione prezzi riferite alle prestazioni oggetto del subappalto o del sub-contratto, che si attivano al verificarsi delle particolari condizioni di natura oggettiva di cui all'[articolo 60](/index.html?article=articolo-60&version=2), comma 2. Le clausole di cui al primo periodo sono definite tra le parti tenuto conto dei meccanismi revisionali e dei limiti di spesa di cui all'articolo 60 del codice, delle specifiche prestazioni oggetto del contratto di subappalto o del sub-contratto e delle modalità di determinazione degli indici sintetici disciplinate dal presente Allegato. L'appaltatore è responsabile della corretta attuazione degli obblighi di cui all'[articolo 119](/index.html?article=articolo-119&version=2), comma 2-bis.

2. Per le prestazioni eseguite mediante subappalto o sub-contratto i cui importi sono corrisposti direttamente dalla stazione appaltante al subappaltatore o al titolare del sub-contratto nei casi di cui all'[articolo 119](/index.html?article=articolo-119&version=2), comma 1 la determinazione e il pagamento delle somme, in aumento o in diminuzione, dovute a titolo di revisione dei prezzi sono effettuati in coerenza con l'[articolo 5](/index.html?article=allegato-2.2-bis-articolo-5&version=2). Negli altri casi l'appaltatore provvede alla determinazione e al pagamento delle somme dovute a titolo di revisione dei prezzi secondo quanto previsto, nel rispetto delle disposizioni di cui all'[articolo 60](/index.html?article=articolo-60&version=2) del codice e al presente Allegato, nel contratto di subappalto o nel sub-contratto.
