1. Nel caso di varianti in corso d'opera, la stazione appaltante, sentito il progettista, ridefinisce l'indice sintetico di revisione dei prezzi determinato ai sensi dell'[articolo 4](/index.html?article=allegato-2.2-bis-articolo-4&version=2) nel rispetto dei seguenti criteri:<br>a) in caso di varianti di natura meramente quantitativa. ferme restando le TOL individuate ai sensi dell'[articolo 4](/index.html?article=allegato-2.2-bis-articolo-4&version=2), comma 3, lettera a), è rideterminato il peso percentuale di ogni TOL di cui all'[articolo 4](/index.html?article=allegato-2.2-bis-articolo-4&version=2), comma 3, lettera b);<br>b)  in caso di varianti di tipo qualitativo, la composizione dell'indice sintetico è modificata con l'integrazione nella composizione e classificazione di cui all'[articolo 4](/index.html?article=allegato-2.2-bis-articolo-4&version=2), comma 3, lettera a) dei TOL relativi alle nuove tipologie di lavorazioni introdotte e con la conseguente rideterminazione dei pesi percentuali ai sensi dell'[articolo 4](/index.html?article=allegato-2.2-bis-articolo-4&version=2), comma 3, lettera b).

2. Il nuovo indice sintetico di revisione prezzi, determinato ai sensi del comma l, si applica, ai sensi dell'[articolo 5](/index.html?article=allegato-2.2-bis-articolo-5&version=2), comma 3, agli stati di avanzamento dei lavori successivi all'approvazione della variante. Restano ferme le somme già regolate a valere sui precedenti saldi di lavori revisionali.
