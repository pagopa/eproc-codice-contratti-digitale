TABELLA A

1. La Tabella A.1. reca l'elenco delle venti tipologie omogenee di lavorazioni (TOL) in relazione alle quali, ai sensi del comma 4 dell'[articolo 60](/index.html?article=articolo-60&version=2), con provvedimento adottato dal Ministero dell'infrastrutture e dei trasporti, sentito l'ISTAT, sono adottati gli indici di base da ponderare ai fini della determinazione dell'indice sintetico revisionale di cui all'[articolo 4](/index.html?article=articolo-60&version=2).<br><br>
[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110002&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

2. Nei provvedimenti adottati ai sensi dell'[articolo 60](/index.html?article=articolo-60&version=2), comma 4, del codice, per ciascuna TOL, l'indice di riferimento di base è elaborato: <br>a) ponderando il peso relativo a sei elementi di costo: costo del lavoro; materiali; macchine e attrezzature; energia, trasporto; rifiuti; <br>b) individuando per ogni elemento di costo delle singole TOL i rispettivi componenti elementari. 
3. I venti indici, elaborati sulla base della predetta metodologia, consentono di calcolare la revisione prezzi, nel rispetto delle
   modalità di cui all'[articolo 4](/index.html?article=allegato-2.2-bis-articolo-4&version=2) del presente Allegato, per tutte le tipologie di lavorazioni. 
4. La Tabella A.2. individua, relativamente alle TOL di cui alla Tabella A.1., le declaratorie che descrivono le lavorazioni e
   attività ricomprese all'interno di ciascuna di esse. 

[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110003&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

TABELLA B

1. L'importo dello stato di avanzamento dei lavori revisionale è, calcolato, ai sensi dell'[articolo 5](/index.html?article=allegato-2.2-bis-articolo-5&version=2), comma 4, del presente Allegato, mediante applicazione della seguente formula: <br>se ( (ISpx - ISmo ) / ISmo) > 0,03 allora <br>SALrpx = SALcpx *0,9 *[( (ISpx - ISmo ) / ISmo ) - 0,03]. <br>Altrimenti se ( (ISpx - ISmo ) / ISmo ) < - 0,03 allora <br>SALrpx = SALcpx *0,9 *[( (ISpx - ISmo ) / ISmo ) + 0,03] .
2. Nella formula di cui al punto 1: <br>a) SALrpx è il SAL revisionale relativo al periodo x di maturazione del SAL; <br>b) SALcpx è il SAL relativo all'importo maturato nel periodo x di maturazione del SAL, comprensivo degli oneri di sicurezza e al lordo di eventuali recuperi e trattenute, calcolato ai prezzi contrattuali indicati in sede di offerta;<br>c) ISpx è il valore più aggiornato dell'indice revisionale sintetico rispetto al periodo x di maturazione del SAL; <br>e) ISmo è il valore dell'indice revisionale sintetico relativo al mese di aggiudicazione della miglior offerta, fatto salvo quanto
   previsto dall'[articolo 4](/index.html?article=allegato-2.2-bis-articolo-4&version=2), comma 2, quarto periodo.
3. Ai fini dell'applicazione della formula di cui al punto 2, per ogni indice TOL, deve essere assunto come valore base - e posto
   uguale a 100 - il valore dell'indice relativo al mese di aggiudicazione della miglior offerta, fatto salvo quanto previsto
   dall'[articolo 4](/index.html?article=allegato-2.2-bis-articolo-4&version=2), comma 2, quarto periodo. 
4. Il valore del coefficiente di revisione, ovvero il coefficiente ( (ISpx - ISmo ) / ISmo ), risultante dalla formula è arrotondato 
   alla quarta cifra decimale. L'arrotondamento viene operato per eccesso all'unità superiore qualora la quinta cifra decimale sia pari o superiore a 5. 
5. L'importo revisionale - in aumento o diminuzione - è riconosciuto nella misura pari al 90% della sola parte eccedente il
   3% dell'intera variazione intervenuta. 
6. Durante il periodo di esecuzione del contratto, gli stati di avanzamento dei lavori revisionali sono determinati: <br>a) in caso di SAL su base mensile, applicando il coefficiente di revisione, calcolato sulla base del valore degli indici TOL; <br>b) in caso di SAL su base plurimensile, applicando il coefficiente di revisione, calcolato sulla base della media del valore dei medesimi indici TOL più aggiornati rispetto al periodo di maturazione del SAL. 

7. Con apposite linee guida pubblicate sul sito del Ministero delle infrastrutture e dei trasporti sono forniti aggiornamenti e esempi relativi alla metodologia di calcolo di cui al presente Allegato.

TABELLA C

1. Nelle ipotesi di cui all'[articolo 5](/index.html?article=allegato-2.2-bis-articolo-5&version=2), comma 5, del presente Allegato, l'importo dello stato di avanzamento dei lavori revisionale è calcolato previa determinazione dell'indice sintetico relativo a ciascun stato di avanzamento dei lavori, nel rispetto della seguente metodologia: <br>a) ciascuna voce del computo metrico estimativo è attribuita ad una sola delle tipologie omogenee di lavorazioni (TOL), tenuto conto delle declaratorie di cui alla [Tabella A.2.](/index.html?article=allegato-2.2-bis-tabA&version=2), dando precedenza alle TOL specializzate. Tale attribuzione è esplicitata all'interno dei documenti iniziali di gara; <br>b) i costi della sicurezza, determinati nel computo del Piano di Sicurezza e Coordinamento, sono ripartiti tra le TOL individuate ai sensi della lettera a), in base all'incidenza dei costi della sicurezza sulle singole lavorazioni o proporzionalmente alla incidenza percentuale di ciascuna di esse sull'importo dei lavori. Tale attribuzione è esplicitata all'interno dei documenti iniziali di gara; <br>c) è determinato il peso percentuale di ogni TOL individuata ai sensi della lettera a), calcolato attraverso il rapporto tra l'importo complessivo delle lavorazioni associate alla singola TOL e l'importo complessivo dei lavori dell'appalto, compresi costi della sicurezza; <br>d) per ogni stato di avanzamento dei lavori contrattualmente previsto, è calcolato uno specifico indice sintetico basato sulle sole TOL rendicontate e sulle relative voci di prezzo, senza considerare nel calcolo stesso i costi della sicurezza; <br>e) il calcolo dell'indice sintetico specifico di ciascun stato di avanzamento lavori è effettuato secondo la formula di cui all'[articolo 4](/index.html?article=allegato-2.2-bis-articolo-4&version=2), comma 3, lettera c), applicata alle sole TOL associate alle voci di prezzo rendicontate, tenuto conto dei relativi pesi percentuali, calcolati rispetto all'importo complessivo dello stato di avanzamento dei lavori; il calcolo è effettuato sulla base dei prezzi a base di gara; <br>f) il calcolo dell'importo dello stato di avanzamento lavori revisionale, comprensivo del costo della sicurezza, è effettuato mediante le seguenti formule: <div class="ms-3"><br>Se ( (ISpx - ISmo ) / ISmo ) ≥ 0,03 e ( (ISSALpx - ISSALmo ) / ISSALmo - 0,03) ≥ 0 <br>allora si applica la formula<br>SALrpx = SALcpx *0,9 * [( (ISSALpx - ISSALmo ) / ISSALmo ) - 0,03]<br>Se ( (ISpx - ISmo ) / ISmo ) ≤ - 0,03 e ( (ISSALpx - ISSALmo ) / ISSALmo+ 0,03) ≤ 0 <br>allora si applica la formula <br>SALrpx = SALcpx *0,9 * [( (ISSALpx - ISSALmo ) / ISSALmo ) + 0,03] <br>Negli altri casi, non viene applicata la revisione prezzi al SAL.  Nelle formule di cui sopra:  SALrpx è il SAL revisionale relativo al periodo x di maturazione del SAL; <br>SALcpx è il SAL relativo all'importo maturato (2) nel periodo x di maturazione del SAL, calcolato ai prezzi contrattuali indicati in sede di offerta;<br>ISpx è il valore più aggiornato dell'indice sintetico del progetto rispetto al periodo x di maturazione del SAL; <br>ISmo è il valore dell'indice sintetico relativo al mese di aggiudicazione della miglior offerta, fatto salvo quanto previsto dall'[articolo 4](/index.html?article=allegato-2.2-bis-articolo-4&version=2), comma 2, quarto periodo;<br>ISSALpx è il valore più aggiornato dell'indice sintetico del SAL rispetto al periodo x di maturazione del SAL; <br>ISSALmo è il valore dell'indice sintetico del SAL relativo al mese di aggiudicazione della miglior offerta, fatto salvo quanto previsto dall'[articolo 4](/index.html?article=allegato-2.2-bis-articolo-4&version=2), comma 2, quarto periodo.</div>

2. In caso di applicazione della presente metodologia, l'indice sintetico di cui all'[articolo 4](/index.html?article=allegato-2.2-bis-articolo-4&version=2), calcolato considerando sempre tutti gli indici individuati, compresi quelli con peso percentuale inferiore o uguale al 4%, è funzionale esclusivamente alla verifica dell'attivazione dell'istituto della revisione dei prezzi ai sensi dell'[articolo 5](/index.html?article=allegato-2.2-bis-articolo-5&version=2). 

3. Con apposite linee guida pubblicate sul sito del Ministero delle infrastrutture e dei trasporti sono forniti aggiornamenti e esempi relativi alla metodologia di calcolo di cui al presente Allegato.

TABELLA D

1. Le stazioni appaltanti utilizzano nei bandi e nelle procedure di gara il sistema di classificazione CPV (Common Procurement
Vocabulary) per la descrizione dell'oggetto degli appalti pubblici. Il Common Procurement Vocabulary è un sistema unico europeo di classificazione delle attività utilizzato per descrivere l'oggetto dei contratti da affidare utilizzato con lo scopo di uniformare e standardizzare la descrizione dell'oggetto della gara indicato nel bando a livello europeo, oltre che per fini statistici e di raccolta dati. Tramite i codici CPV gli operatori economici possono ricercare nella banca dati elettronica dove sono pubblicati tutti i bandi europei (TED) le gare pubbliche relative ai propri campi di interesse. Il vocabolario comune per gli appalti pubblici (CPV), adottato dal regolamento (CE)n. 213/2008 è in vigore dal 17.09.2008. Il CPV comprende un vocabolario principale per la descrizione dell'oggetto degli appalti, che poggia su una struttura ad albero di codici che possono avere fino a 9 cifre, ai quali corrisponde una denominazione che descrive le forniture, i lavori o servizi, oggetto del mercato. 

2. Al fine della definizione della clausola di revisione dei prezzi di cui all'[articolo 60](/index.html?article=articolo-60&version=2) del codice, le stazioni appaltanti indicano un'associazione tra i codici CPV individuati anche in maniera prevalente, e uno o più indici ISTAT disaggregati (per classificazione ECOICOP relativamente agli indici di prezzi al consumo, o per classificazione ATECO, relativamente agli altri indici) ricompreso tra quelli indicati dal comma 3, lettera b) del medesimo articolo. 

3. Per gli appalti associati ad un codice CPV elencato nelle Tabelle D.1., D.2. e D.3., le stazioni appaltanti utilizzano ai fini del calcolo della variazione del prezzo del contratto il corrispondente indice o il relativo sistema di ponderazione di più indici, come individuato nelle seguenti Tabelle. 

4. L'elenco dei CPV è suddiviso in tre Tabelle corrispondenti alle seguenti casistiche:

[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110004&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

5. La stazione appaltante, al fine di applicare l'istituto della revisione dei prezzi: <br>a) stabilisce l'oggetto dell'appalto in base alle proprie esigenze, osserva in quale CPV rientra l'oggetto specifico dell'appalto e indica il CPV nel bando di gara e nel disciplinare o capitolato; <br>b) individua l'associazione fra il CPV selezionato e l'indice o gli indici ISTAT seguendo le associazioni riportate nelle tabelle in Allegato (3) ; <br>c) solo nei casi elencati nella Tabella D2 e D3, determina i pesi dei singoli indici ISTAT per la ponderazione in caso di indice composto da più indici ISTAT selezionati nell'associazione al CPV, indicandoli nel bando di gara e nel disciplinare o capitolato. 

6. Ai fini dell'operatività della clausola di revisione dei prezzi, al tempo prestabilito la stazione appaltante procede a calcolare la variazione dell'indice o la media ponderata degli indici selezionati nell'associazione al CPV (utilizzando i pesi definiti nei documenti di gara, calcolando la differenza tra il valore al momento della rilevazione e il valore al tempo iniziale t0). 

7. La stazione appaltante procede al calcolo della variazione utilizzando la seguente formula: 

[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110005&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

dove t = 0 corrisponde alla data di inizio del primo periodo di rilevazione e t = 1, 2, 3, t corrisponde alla data di fine del periodo di rilevazione considerato e I è l'indice utilizzato. 

Nei casi elencati nella Tabella D2 e D3, al fine di calcolare la variazione del relativo indice composto, la stazione appaltante utilizza la seguente formula generale: 

[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110006&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

(4)

Ai fini dell'applicazione della precedente formula, la stazione appaltante definisce il sistema di pesi maggiormente adeguato a rappresentare l'oggetto della fornitura o dei servizi, indicandola nel bando o procedura di gara. Nel caso dei servizi ad alta intensità di manodopera l'indice composto scelto dalla stazione appaltante potrà tenere conto dell'indice di retribuzione contrattuale di settore. In questi casi, nel determinare il peso relativo dell'indice di riferimento, la stazione appaltante prende a riferimento il valore stimato dell'incidenza della manodopera del servizio offerto, indicato nel bando di gara. 

8. Al momento della individuazione degli indici nei documenti iniziali di gara, le stazioni appaltanti ne verificano l'effettiva disponibilità attraverso consultazione del portale ISTAT. 

9. Con apposite linee guida pubblicate sul sito del Ministero delle infrastrutture e dei trasporti sono forniti aggiornamenti ed esempi relativi alla metodologia di calcolo di cui al presente Allegato. 

10. Al fine di individuare i CPV nelle diverse tabelle di ripartizione, si fornisce l'elenco totale dei CPV e la tabella di ripartizione di competenza. 

[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110007&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

11. La Tabella D.1. reca l'elenco dei 282 CPV (common procurement vocabulary) e le relative associazioni univoche per l'individuazione degli indici Istat di cui all'[articolo 60](/index.html?article=articolo-60&version=2), comma 3, lettera b). <br><br>[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110008&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

12. La Tabella D.2. reca l'elenco dei 76 CPV (common procurement vocabulary) e le relative associazioni per l'individuazione degli indici Istat di cui all'[articolo 60](/index.html?article=articolo-60&version=2), comma 3, lettera b). A seconda dell'oggetto e delle caratteristiche e specifiche del contratto, la stazione appaltante può scegliere, ai fini della definizione della clausola di revisione prezzi, uno degli indici Istat indicati, ovvero una ponderazione degli stessi.<br><br>[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110009&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

13. La Tabella D.3. reca l'elenco dei 54 CPV (common procurement vocabulary) e le relative associazioni per l'individuazione degli indici Istat di cui all'[articolo 60](/index.html?article=articolo-60&version=2), comma 3, lettera b). A seconda dell'oggetto e delle caratteristiche e specifiche del contratto, la stazione appaltante può scegliere, ai fini della definizione della clausola di revisione prezzi, una struttura di pesi da associare agli stessi. <br><br>[Parte di provvedimento in formato grafico](https://www.gazzettaufficiale.it/do/atto/serie_generale/caricaPdf?cdimg=24G0023100000860110010&dgu=2024-12-31&art.dataPubblicazioneGazzetta=2024-12-31&art.codiceRedazionale=24G00231&art.num=86&art.tiposerie=SG)

Note:

(1) Sono stati pubblicati ad oggi 3 indici, per le seguenti categorie di opere: fabbricato residenziale, capannone industriale, tronco stradale con tratto in galleria <br>(2) L'importo maturato è comprensivo degli oneri di sicurezza e al lordo di eventuali recuperi e trattenute. <br>(3) Qualora l'oggetto della fornitura o del servizio non rientri in quelli riportati nelle Tabelle in Allegato, la stazione appaltante seguendo un criterio di prevalenza rispetto al Codice Ateco e al corrispondente indice Istat, individua un indice che ritiene maggiormente appropriato, anche costruendo una struttura di ponderazione simile a quella proposta nel presente documento. <br>(4) La somma dei pesi deve necessariamente fare 100%
