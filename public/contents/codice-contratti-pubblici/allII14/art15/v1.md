1. Il RUP trasmette all'organo di collaudo, in formato cartaceo o digitale:<br>a) la copia conforme del contratto d'appalto e dei documenti allegati, nonché il provvedimento di approvazione del progetto;<br>b) eventuali perizie di variante e suppletive, con le relative approvazioni intervenute e copia dei relativi atti di sottomissione o aggiuntivi;<br>c) copia del programma di esecuzione dei lavori redatto dall'esecutore e relativi eventuali aggiornamenti approvati dal direttore dei lavori;<br>d) verbale di consegna dei lavori;<br>e) disposizioni del RUP e ordini di servizio e rapporti periodici emessi dal direttore dei lavori;<br>f) eventuali verbali di sospensione e ripresa lavori;<br>g) certificato di ultimazione lavori;<br>h) originali di tutti i documenti contabili o giustificativi prescritti dal presente allegato;<br>i) verbali di prova sui materiali, nonché le relative certificazioni di qualità;<br>l) conto finale dei lavori;<br>m) relazione del direttore dei lavori in accompagnamento al conto finale, relativa documentazione allegata nonché l'esito dell'avviso ai creditori di cui all'[articolo 16](/index.html?article=allegato-2.14-articolo-16&version=1);<br>n) relazione del RUP sul conto finale;<br>o) relazioni riservate sia del direttore dei lavori, che del RUP sulle eventuali riserve avanzate dall'esecutore dei lavori non definite in corso d'opera ai sensi dell'[articolo 7](/index.html?article=allegato-2.14-articolo-7&version=1);<br>p) certificati di cui all'[articolo 18](/index.html?article=allegato-2.12-articolo-18&version=1), comma 22, dell'allegato II.12 al codice, limitatamente ai lavori relativi alla categoria OS 12-A;<br>q) quando si utilizzano i metodi e gli strumenti di cui all'[articolo 43](/index.html?article=articolo-43&version=2) del codice e all'[allegato I.9](/index.html?section=attachment-1-9&version=2) al codice, il capitolato informativo, il piano di gestione informativa, una relazione specialistica sulla modellazione informativa che attesti il rispetto e l'adempimento di quanto prescritto nel capitolato informativo e nel piano di gestione informativa, i modelli informativi aggiornati durante l'esecuzione dell'opera e corrispondenti a quanto realizzato.

2. È facoltà dell'organo di collaudo chiedere al RUP o al direttore dei lavori altra documentazione ritenuta necessaria o utile per l'espletamento dell'incarico.

3. Ferma la responsabilità dell'organo di collaudo nel custodire la documentazione in originale ricevuta, il RUP provvede a duplicarla e a custodirne copia conforme.