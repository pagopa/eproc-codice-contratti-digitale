1. Per l’aggiudicazione di appalti pubblici, le stazioni appaltanti e gli enti concedenti utilizzano procedure di affidamento aperte, ristrette o negoziate precedute da indizione di gara, dialoghi competitivi o partenariati per l’innovazione, in conformità alle disposizioni della presente Parte.

2. Nei soli casi previsti dall’[articolo 158](/articolo-158/1), le stazioni appaltanti e gli enti concedenti possono utilizzare la procedura negoziata senza pubblicazione del bando.

3. La gara è indetta con una delle seguenti modalità: <br>a) un avviso periodico indicativo a norma dell'[articolo 161](/articolo-161/1), se il contratto è aggiudicato mediante procedura ristretta o negoziata; <br>b) un avviso sull'esistenza di un sistema di qualificazione a norma dell'[articolo 162](/articolo-162/2), se il contratto è aggiudicato mediante procedura ristretta o negoziata o tramite un dialogo competitivo o un partenariato per l'innovazione; <br>c) mediante un bando di gara a norma dell'[articolo 163](/articolo-163/1). 

4. Nel caso di cui al comma 3, lettera a), gli operatori economici che hanno manifestato interesse in seguito alla pubblicazione dell'avviso periodico indicativo sono successivamente invitati a confermare il proprio interesse per iscritto, ai sensi dell’[articolo 165](/articolo-165/1).
