1. Le verifiche sono condotte sulla documentazione progettuale per ciascuna fase, in relazione al livello di progettazione, con riferimento ai seguenti aspetti del controllo:<br>a) affidabilità;<br>b) completezza e adeguatezza;<br>c) leggibilità, coerenza e ripercorribilità;<br>d) compatibilità.

2. Ai fini del comma 1 si intende per:<br>a) affidabilità:<br>1) la verifica dell'applicazione delle norme specifiche e delle regole tecniche di riferimento adottate per la redazione del progetto;<br>2) la verifica della coerenza delle ipotesi progettuali poste a base delle elaborazioni tecniche ambientali, cartografiche, architettoniche, strutturali, impiantistiche e di sicurezza;<br>b) completezza e adeguatezza: <br>1) la verifica della corrispondenza dei nominativi dei progettisti a quelli titolari dell'affidamento e la verifica della sottoscrizione dei documenti per l'assunzione delle rispettive responsabilità;<br>2) la verifica documentale mediante controllo dell'esistenza di tutti gli elaborati previsti per il livello del progetto da esaminare;<br>3) la verifica dell'esaustività del progetto in funzione del quadro esigenziale;<br>4) la verifica dell'esaustività delle informazioni tecniche e amministrative contenute nei singoli elaborati;<br>5) la verifica dell'esaustività delle modifiche apportate al progetto a seguito di un suo precedente esame;<br>6) la verifica dell'adempimento delle obbligazioni previste nel disciplinare di incarico di progettazione;<br>c) leggibilità, coerenza e ripercorribilità:<br>1) la verifica della leggibilità degli elaborati con riguardo alla utilizzazione dei linguaggi convenzionali di elaborazione;<br>2) la verifica della comprensibilità delle informazioni contenute negli elaborati e della ripercorribilità delle calcolazioni effettuate;<br>3) la verifica della coerenza delle informazioni tra i diversi elaborati;<br>d) compatibilità:<br>1) la rispondenza delle soluzioni progettuali ai requisiti espressi nello studio di fattibilità ovvero nel documento preliminare alla progettazione o negli elaborati progettuali prodotti nella fase precedente;<br>2) la rispondenza della soluzione progettuale alle normative assunte a riferimento e alle eventuali prescrizioni, in relazione agli aspetti di seguito specificati: <br>2.1) inserimento ambientale;<br>2.2) impatto ambientale;<br>2.3) funzionalità e fruibilità;<br>2.4) stabilità delle strutture;<br>2.5) topografia e fotogrammetria;<br>2.6) sicurezza delle persone connessa agli impianti tecnologici;<br>2.7) igiene, salute e benessere delle persone;<br>2.8) superamento ed eliminazione delle barriere architettoniche;<br>2.9) sicurezza antincendio;<br>2.10) inquinamento;<br>2.11) durabilità e manutenibilità;<br>2.12) coerenza dei tempi e dei costi;<br>2.13) sicurezza e organizzazione del cantiere.