<ul style="list-style-type: none;">
    <li>
        1. Il piano preliminare di manutenzione dell’opera e delle sue parti è il documento che prevede, pianifica e programma, tenendo conto degli elaborati progettuali, l’attività di manutenzione dell’opera e delle sue parti, al fine di mantenerne nel tempo la funzionalità, le caratteristiche di qualità, l’efficienza e il valore economico.
    </li>
    <br>
    <li>    
        2. In allegato al piano preliminare di manutenzione sono riportate le misure volte ad assicurare la conservazione e la protezione dei rinvenimenti archeologici rilevanti connessi all’opera, stabilite dalla soprintendenza competente, nei casi in cui, in relazione al tipo di intervento, tali disposizioni siano state emanate.
    </li>
    <br>
    <li>
        3. Il piano preliminare di manutenzione assume contenuto differenziato in relazione all'importanza e alla specificità dell'intervento, ed è costituito dai seguenti documenti operativi preliminari, salvo diversa motivata indicazione dell’amministrazione:<br>a) il manuale d'uso;<br>b) il manuale di manutenzione;<br>c) il programma di manutenzione.
    </li>
    <br>
    <li>
        4. I contenuti dei documenti di cui al comma 3 sono declinati in funzione del corrente livello di definizione progettuale.
    </li>
    <br>
    <li>
        5. Il manuale d'uso si riferisce all'uso delle parti significative dell’opera, e in particolare degli impianti tecnologici. Il manuale contiene l’insieme delle informazioni atte a permettere all’Amministrazione usuaria di conoscere le modalità per la migliore utilizzazione del bene, nonché tutti gli elementi necessari per limitare quanto più possibile i danni derivanti da un’utilizzazione impropria, per consentire di eseguire tutte le operazioni atte alla sua conservazione che non richiedono conoscenze specialistiche e per riconoscere tempestivamente fenomeni di deterioramento anomalo al fine di sollecitare interventi specialistici.
    </li>
    <br>
    <li>
        6. Il manuale d'uso, per quanto possibile dal corrente livello di definizione progettuale, contiene le seguenti informazioni:<br>a) la collocazione nell’intervento delle parti menzionate;<br>b) la rappresentazione grafica;<br>c) la descrizione;<br>d) le modalità di uso corretto.
    </li>
    <br>
    <li>
        7. Il manuale di manutenzione si riferisce alla manutenzione delle parti significative del bene e in particolare degli impianti tecnologici. Esso fornisce, in relazione alle diverse unità tecnologiche, alle caratteristiche dei materiali o dei componenti interessati, le indicazioni necessarie per la corretta manutenzione nonché per il ricorso ai centri di assistenza o di servizio.
    </li>
    <br>
    <li>
        8. Il manuale di manutenzione, per quanto possibile dal corrente livello di definizione progettuale, contiene le seguenti informazioni:<br>a) la collocazione nell’intervento delle parti menzionate;<br>b) la rappresentazione grafica;<br>c) la descrizione delle risorse necessarie per l'intervento manutentivo;<br>d) il livello minimo delle prestazioni;<br>e) le anomalie riscontrabili;<br>f) le manutenzioni eseguibili direttamente dall'Amministrazione usuaria;<br>g) le manutenzioni da eseguire a cura di personale specializzato.
    </li>
    <br>
    <li>
        8. Il programma di manutenzione si realizza a cadenze prefissate temporalmente o altrimenti prefissate, al fine di una corretta gestione del bene e delle sue parti nel corso degli anni.
    </li>
    <br>
    <li>
        9. Articolato in tre sottoprogrammi, il programma di manutenzione contiene le seguenti informazioni, per quanto possibile dal corrente livello di definizione progettuale:<br>a) il sottoprogramma delle prestazioni, che prende in considerazione, per classe di requisito, le prestazioni fornite dal bene e dalle sue parti nel corso del suo ciclo di vita;<br>b) il sottoprogramma dei controlli, che definisce il programma delle verifiche al fine di rilevare il livello prestazionale (qualitativo e quantitativo) nei successivi momenti della vita del bene, individuando la dinamica della caduta delle prestazioni aventi come estremi il valore di collaudo e quello minimo di norma;<br>c) il sottoprogramma degli interventi di manutenzione, che riporta in ordine temporale i differenti interventi di manutenzione, al fine di fornire le informazioni per una corretta conservazione del bene.
    </li>
    <br>
    <li>
        10. In caso di adozione dei metodi e degli strumenti di cui all'<a href="/index.html?article=articolo-43&version=2">articolo 43</a> del codice, la stazione appaltante può richiedere l’utilizzo di sistemi di gestione informativa digitale relativa alla pianificazione e programmazione delle attività di manutenzione dell’opera e delle sue parti.
    </li>
    <br>
    <li>
        10-bis. I modelli informativi di cui all’<a href="/index.html?article=allegato-1.7-articolo-13bis&version=2">articolo 13-bis</a> possono contenere dati ed informazioni relativi all’uso, gestione e manutenzione dell’opera e delle sue parti coerentemente con il livello di progettazione di fattibilità tecnica ed economica. 
    </li>
    <br>
    <li>
        10-ter. Nei casi di cui al comma 10, la relazione specialistica sulla modellazione informativa riporta l’equivalenza tra i contenuti informativi presenti nel piano preliminare di manutenzione dell’opera e delle sue parti e quelli presenti nei modelli informativi, nonché descrizione del processo di generazione dell’elaborato predetto a partire dai modelli informativi.
    </li>
</ul>