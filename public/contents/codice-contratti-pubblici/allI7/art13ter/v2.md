1. Nel caso in cui il PFTE sia posto a base di un appalto di progettazione ed esecuzione ai sensi dell’[articolo 21](/allegato-1.7-articolo-21/2) del presente allegato, ai fini della gestione informativa digitale dello sviluppo della progettazione esecutiva e dell’esecuzione dei lavori il capitolato informativo di cui all’[articolo 1](/allegato-1.9-articolo-1/2) comma 9, dell’allegato I.9, declina i requisiti informativi strategici generali e specifici, compresi i livelli di fabbisogno informativo coerenti con il livello di progettazione posto a base di gara e con i contenuti del capitolato informativo allegato al DIP, tenuto conto della natura dell'opera e della procedura di affidamento.
 
2. Il capitolato informativo contiene tutti gli elementi utili alla individuazione dei requisiti di produzione, gestione, trasmissione ed archiviazione dei contenuti informativi, in stretta connessione con gli obiettivi decisionali e gestionali della stazione appaltante. Tale documento fornisce, altresì, la descrizione delle specifiche relative all’ambiente di condivisione dei dati.