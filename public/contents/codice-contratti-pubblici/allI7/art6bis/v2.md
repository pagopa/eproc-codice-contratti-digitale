1. Per le concessioni di lavori, ai fini della valutazione di fattibilità delle proposte presentate ai sensi dell’[articolo 193](/index.html?article=articolo-193&version=2), il promotore o il proponente presenta un progetto di fattibilità composto almeno dai seguenti elaborati: <br>a) relazione generale; <br>b) relazione tecnica relativa al contesto territoriale nel quale l’opera è inserita, contenente anche una descrizione dell’opera medesima; la relazione è altresì corredata dagli approfondimenti richiesti dal RUP in funzione della natura e dell’ubicazione dell’intervento; <br>c) relazione preliminare di sostenibilità dell’opera; <br>d) elaborati grafici tipologici delle opere (planimetrie, prospetti e sezioni tipo); <br>e) computo metrico estimativo preliminare dell’opera, coerente con gli elaborati grafici tipologici di cui alla lettera d); <br>f) cronoprogramma. 

2. Per le concessioni di servizi, il progetto di fattibilità è composto almeno dai seguenti elaborati: <br>a) una relazione tecnico-illustrativa, che identifica gli elementi tecnici, economici e finanziari dell’investimento e specifica i costi del servizio in rapporto alle sue componenti, come identificate nel documento di specificazione delle caratteristiche del servizio e della gestione, nonché agli elementi evidenziati nel piano economico finanziario della proposta; <br>b) il cronoprogramma di attuazione dei servizi. 