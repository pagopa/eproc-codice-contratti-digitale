1. In coerenza con quanto previsto nel documento di indirizzo alla progettazione, il cronoprogramma rappresenta, mediante diagramma lineare, lo sviluppo temporale della attività di progettazione, di affidamento e di esecuzione dei lavori (suddivisi per macro-categorie). Per ciascuna di tali attività, il cronoprogramma indica i tempi massimi previsti per lo svolgimento.

2. In caso di adozione dei metodi e degli strumenti di cui all'[articolo 43](/articolo-43/2) del codice, la stazione appaltante può richiedere l’utilizzo di sistemi di gestione informativa digitale relativa allo sviluppo temporale delle attività di progettazione e di esecuzione dei lavori, in coerenza con quanto previsto all'[allegato II.14](/section/attachment-2-14/2). 

   2-bis. Nei casi di cui al comma 2, la relazione specialistica sulla modellazione informativa riporta l’equivalenza tra i contenuti informativi presenti nel cronoprogramma dell’intervento e quelli presenti nei modelli informativi, nonché la descrizione del processo di generazione dell’elaborato a partire dai modelli informativi.