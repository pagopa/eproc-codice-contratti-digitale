1. I modelli informativi, in rapporto alla tipologia, alla categoria e alla dimensione dell'intervento, contengono i dati necessari per la valutazione dei costi, dei tempi di realizzazione dell’intervento, associato alla soluzione progettuale scelta.

2. I dati contenuti nei modelli informativi, definiti attraverso i livelli di fabbisogno informativo, coerenti con gli obiettivi del Progetto di Fattibilità Tecnica ed Economica, possono essere di natura grafica, documentale, alfa- numerica e multimediale e afferiscono, a titolo esemplificativo e non esaustivo, alle seguenti categorie: <br>a) identità; <br>b) geometria, dimensioni ed aspetto; <br>c) localizzazione; <br>d) materiali; <br>e) prestazioni; <br>f) componenti e sistemi edilizi;<br>g) costi; <br>h) cronologia e fasi;<br>i) gestione e manutenzione; <br>l) normative e conformità; <br>m) sicurezza e salute 

3. I dati e le informazioni contenuti nei modelli informativi devono essere coerenti e coordinati con quelli presenti negli elaborati di cui all’ [articolo 6](/index.html?article=allegato-1.7-articolo-6&version=2) comma 7 del presente allegato. 

4. L’organizzazione e la struttura dei modelli informativi è funzionale alla specifica tipologia di intervento ed è disciplinata nel Capitolato Informativo allegato al Documento di indirizzo alla progettazione di cui all’[articolo 3](/index.html?article=allegato-1.7-articolo-3&version=2) del presente allegato