1. La relazione specialistica sulla modellazione informativa del progetto di fattibilità tecnica ed economica attesta l’adempimento ai requisiti definiti nel Capitolato Informativo di cui all’[articolo 1](/index.html?article=allegato-1.9-articolo-1&version=2), comma 8, dell’allegato I.9 e la conformità ai contenuti del Piano di Gestione Informativa di cui all’[articolo 1](/index.html?article=allegato-1.9-articolo-1&version=2), comma 10, dell’allegato I.9.

2. La relazione specialistica sulla modellazione informativa, declinata nei contenuti in ragione della specifica tipologia di intervento, include: <br>a) il sistema di denominazione, classificazione e organizzazione dei modelli informativi, strutturati secondo contenitori informativi; <br>b) le specifiche di interoperabilità, fornitura e scambio dei dati; <br>c) il sistema di coordinate di riferimento; <br>d) l’esplicitazione dei livelli di fabbisogno informativo raggiunti in coerenza con gli obiettivi strategici di livello progettuale e gli obiettivi ed usi dei modelli informativi conformi ai requisiti definiti nel Capitolato Informativo; <br>e) le procedure di coordinamento e verifica della modellazione informativa, compresa la descrizione analitica dei processi di analisi e risoluzione delle interferenze e delle incoerenze informative oltre che i report delle risultanze dei controlli effettuati sui modelli informativi; <br>f) l’organizzazione ed impiego delle informazioni relative alla gestione informativa digitale dei tempi e costi; <br>g) l’eventuale riferimento all’organizzazione e all’integrazione nei processi di gestione informativa digitale delle informazioni relative all’uso, gestione, manutenzione e dismissione delle opere in progetto, nonché delle informazioni relative alla sostenibilità sociale, economica, e ambientale; <br>h) l’esplicitazione, preferibilmente in forma matriciale o, comunque, in forma analitica, dell’equivalenza tra i contenuti informativi presenti negli elaborati grafici e documentali e quelli eventualmente presenti nei modelli informativi, nonché la descrizione del processo di generazione degli elaborati predetti a partire dai modelli informativi.