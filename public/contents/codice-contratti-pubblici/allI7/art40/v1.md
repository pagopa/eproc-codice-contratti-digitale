<ul style="list-style-type: none">
    <li>1. La verifica da parte del soggetto preposto al controllo è effettuata sui documenti progettuali previsti dal presente allegato, per ciascun livello della progettazione.
    </li>
    <br>
    <li>2. Con riferimento agli aspetti del controllo di cui al comma 1 si deve:
        <ul class="alist" style="list-style-type: none">
            <li>a) per le relazioni generali, verificare che i contenuti siano coerenti con la loro descrizione capitolare e grafica, nonché con i requisiti definiti nello studio di fattibilità ovvero nel documento preliminare alla progettazione e con i contenuti delle documentazioni di autorizzazione e approvazione facenti riferimento alla fase progettuale precedente;</li>
            <li>b) per le relazioni di calcolo:
                <ul style="list-style-type: none">
                    <li>1) verificare che le ipotesi e i criteri assunti alla base dei calcoli siano coerenti con la destinazione dell'opera e con la corretta applicazione delle disposizioni normative e regolamentari pertinenti al caso in esame;</li>
                    <li>2) verificare che il dimensionamento dell'opera, con riferimento ai diversi componenti, sia stato svolto completamente, in relazione al livello di progettazione da verificare, e che i metodi di calcolo utilizzati siano esplicitati in maniera tale da risultare leggibili, chiari e interpretabili;</li>
                    <li>3) verificare la congruenza di tali risultati con il contenuto delle elaborazioni grafiche e delle prescrizioni prestazionali e capitolari;</li>
                    <li>4) verificare la correttezza del dimensionamento per gli elementi ritenuti più critici, che devono essere desumibili anche dalla descrizione illustrativa della relazione di calcolo stessa;</li>
                    <li>5) verificare che le scelte progettuali costituiscano una soluzione idonea in relazione alla durabilità dell'opera nelle condizioni d'uso e manutenzione previste;</li>
                </ul>
            </li>
            <li>c) per le relazioni specialistiche, verificare che i contenuti presenti siano coerenti con:
                <ul style="list-style-type: none">
                    <li>1) le specifiche esplicitate dal committente;</li>
                    <li>2) le norme cogenti;</li>
                    <li>3) le norme tecniche applicabili, anche in relazione alla completezza della documentazione progettuale;</li>
                    <li>4) le regole di progettazione;</li>
                </ul>
            </li>
            <li>d) per gli elaborati grafici, verificare che ogni elemento, identificabile sui grafici, sia descritto in termini geometrici e che, ove non dichiarate le sue caratteristiche, esso sia identificato univocamente attraverso un codice ovvero attraverso altro sistema di identificazione che possa porlo in riferimento alla descrizione di altri elaborati, ivi compresi documenti prestazionali e capitolari;</li>
            <li>e) per i capitolati, i documenti prestazionali, e lo schema di contratto, verificare che ogni elemento, identificabile sugli elaborati grafici, sia adeguatamente qualificato all'interno della documentazione prestazionale e capitolare; verificare inoltre il coordinamento tra le prescrizioni del progetto e le clausole dello schema di contratto, del capitolato speciale d'appalto e del piano di manutenzione dell'opera e delle sue parti;</li>
            <li>f) per la documentazione di stima economica, verificare che:
                <ul style="list-style-type: none">
                    <li>1) i costi parametrici assunti alla base del calcolo sommario della spesa siano coerenti con la qualità dell'opera prevista e la complessità delle necessarie lavorazioni;</li>
                    <li>2) i prezzi unitari assunti come riferimento siano dedotti dai vigenti prezzari della stazione appaltante o dai listini ufficiali vigenti nell'area interessata;</li>
                    <li>3) siano state sviluppate le analisi per i prezzi di tutte le voci per le quali non sia disponibile un dato nei prezzari;</li>
                    <li>4) i prezzi unitari assunti a base del computo metrico estimativo siano coerenti con le analisi dei prezzi e con i prezzi unitari assunti come riferimento;</li>
                    <li>5) gli elementi di computo metrico estimativo comprendano tutte le opere previste nella documentazione prestazionale e capitolare e corrispondano agli elaborati grafici e descrittivi;</li>
                    <li>6) i metodi di misura delle opere siano usuali o standard;</li>
                    <li>7) le misure delle opere computate siano corrette, operando anche a campione o per categorie prevalenti;</li>
                    <li>8) i totali calcolati siano corretti;</li>
                    <li>9) il computo metrico estimativo e lo schema di contratto individuino la categoria prevalente, le categorie scorporabili e subappaltabili a scelta dell'affidatario, le categorie con obbligo di qualificazione e le categorie per le quali sono necessari lavori o componenti di notevole contenuto tecnologico o di rilevante complessità tecnica, quali strutture, impianti e opere speciali, e qualora una o più di tali opere superi in valore il 15 10 per cento dell’importo totale dei lavori;</li>
                    <li>10) le stime economiche relative a piani di gestione e manutenzione siano riferibili a opere similari di cui si ha evidenza dal mercato o che i calcoli siano fondati su metodologie accettabili dalla scienza in uso e raggiungano l'obiettivo richiesto dal committente;</li>
                    <li>11) i piani economici e finanziari siano tali da assicurare il perseguimento dell'equilibrio economico e finanziario;</li>
                </ul>
            </li>
            <li>g) per il piano di sicurezza e di coordinamento, verificare che sia redatto per tutte le tipologie di lavorazioni da porre in essere durante la realizzazione dell'opera e in conformità dei relativi magisteri; verificare, inoltre, che siano stati esaminati tutti gli aspetti che possono avere un impatto diretto e indiretto sui costi e sull'effettiva cantierabilità dell'opera, coerentemente con quanto previsto nell'allegato XV al decreto legislativo 9 aprile 2008, n. 81;</li>
            <li>h) per il quadro economico, verificare che sia stato redatto conformemente a quanto previsto dall'<a href="/allegato-1.7-articolo-17/1">articolo 17</a>;</li>
            <li>i) accertare l'acquisizione di tutte le approvazioni e autorizzazioni di legge previste per il livello di progettazione;</li>
        </ul>    
    </li>
    <br>
    <li>3. Nel caso si ricorra a metodi e strumenti di gestione informativa digitale delle costruzioni di cui all’<a href="articolo 43">/articolo-43/1</a> del codice, il capitolato informativo e il piano di gestione informativa per i servizi di verifica della progettazione devono disciplinare le modalità di verifica della conformità tra i contenuti dei modelli informativi e quelli dei documenti e degli elaborati da essi tratti, oltreché indicare quali contenitori informativi e quali documento non siano relazionabili ai modelli informativi.</li>
</ul>