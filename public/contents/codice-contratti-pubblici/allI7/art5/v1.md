1. Il quadro economico dell’opera o del lavoro è predisposto con progressivo approfondimento in rapporto al livello di progettazione di cui fa parte e presenta le necessarie specificazioni e variazioni in relazione alla specifica tipologia e categoria dell’opera o dell’intervento stesso, nonché alle specifiche modalità di affidamento dei lavori ai sensi del codice. Il quadro economico, con riferimento al costo complessivo dell’opera o dell’intervento, è così articolato:<br>a) lavori a corpo, a misura;<br>b) costi della sicurezza non soggetti a ribasso d’asta;<br>c) importo relativo all’aliquota per l’attuazione di misure volte alla prevenzione e repressione della criminalità e tentativi di infiltrazione mafiosa, di cui all’[articolo 204](/articolo-204/1), comma 6, lettera e), del codice, non soggetto a ribasso;<br>d) opere di mitigazione e di compensazione dell’impatto ambientale e sociale, nel limite di importo del 2 per cento del costo complessivo dell’opera; costi per il monitoraggio ambientale;<br>e) somme a disposizione della stazione appaltante per:<br>1) lavori in amministrazione diretta previsti in progetto ed esclusi dall’appalto, ivi inclusi i rimborsi previa fattura;<br>2) rilievi, accertamenti e indagini da eseguire ai diversi livelli di progettazione a cura della stazione appaltante;<br>3) rilievi, accertamenti e indagini da eseguire ai diversi livelli di progettazione a cura del progettista;<br>4) allacciamenti ai pubblici servizi e superamento eventuali interferenze;<br>5) imprevisti, secondo quanto precisato al comma 2;<br>6) accantonamenti in relazione alle modifiche di cui agli articoli [60](/articolo-60/1) e [120](/articolo-120/1), comma 1, lettera a), del codice;<br>7) acquisizione aree o immobili, indennizzi;<br>8) spese tecniche relative alla progettazione, alle attività preliminari, ivi compreso l’eventuale monitoraggio di parametri necessari ai fini della progettazione ove pertinente, al coordinamento della sicurezza in fase di progettazione, alle conferenze dei servizi, alla direzione lavori e al coordinamento della sicurezza in fase di esecuzione, all’assistenza giornaliera e contabilità, all’incentivo di cui all’[articolo 45](/articolo-45/1) del codice, nella misura corrispondente alle prestazioni che dovranno essere svolte dal personale dipendente;<br>9) spese per attività tecnico-amministrative e strumentali connesse alla progettazione, di supporto al RUP qualora si tratti di personale dipendente, di assicurazione dei progettisti qualora dipendenti dell’amministrazione, ai sensi dell’[articolo 2](/articolo-2/1), comma 4, del codice nonché per la verifica preventiva della progettazione ai sensi dell’[articolo 42](/articolo-42/1) del codice;<br>10) spese di cui all’[articolo 45](/articolo-45/1), commi 6 e 7, del codice;<br>11) eventuali spese per commissioni giudicatrici;<br>12) spese per pubblicità;<br>13) spese per prove di laboratorio, accertamenti e verifiche tecniche obbligatorie o specificamente previste dal capitolato speciale d’appalto, di cui all’[articolo 116](/articolo-116/1) comma 11, del codice, nonché per l’eventuale monitoraggio successivo alla realizzazione dell’opera, ove prescritto;<br>14) spese per collaudo tecnico-amministrativo, collaudo statico e altri eventuali collaudi specialistici;<br>15) spese per la verifica preventiva dell’interesse archeologico, di cui all’[articolo 41](/articolo-41/1), comma 4, del codice;<br>16) spese per i rimedi alternativi alla tutela giurisdizionale;<br>17) nei casi in cui sono previste, spese per le opere artistiche di cui alla legge 20 luglio 1949, n. 717;<br>18) IVA ed eventuali altre imposte.

2. Le voci del quadro economico relative a imprevisti, di cui al comma 1, lettera e), numero 5), e a eventuali lavori in amministrazione diretta, di cui al comma 1 lettera e), numero 1), sono definite entro una soglia compresa tra il 5 e il 10 per cento dell’importo dei lavori a base di gara, comprensivo dei costi della sicurezza.