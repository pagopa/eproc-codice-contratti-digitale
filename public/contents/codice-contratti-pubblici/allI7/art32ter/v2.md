1. Il capitolato informativo allegato al progetto esecutivo ai sensi dell’[articolo 1](/index.html?article=allegato-1.9-articolo-1&version=2) comma 9 dell’Allegato I.9, declina, ai fini della gestione informativa digitale dell’esecuzione dei lavori, i requisiti informativi strategici generali e specifici, compresi i livelli di fabbisogno informativo coerenti con il livello di progettazione esecutiva e con i contenuti del capitolato informativo allegato al DIP, tenuto conto della natura dell'opera e della procedura di affidamento.

2. Il capitolato informativo contiene tutti gli elementi utili alla individuazione dei requisiti di produzione, gestione, trasmissione ed archiviazione dei contenuti informativi, in stretta connessione con gli obiettivi decisionali e con quelli gestionali della stazione appaltante. Il documento fornisce, altresì, la descrizione delle specifiche relative all’ambiente di condivisione dei dati.