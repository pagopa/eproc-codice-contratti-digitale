1. Le stazioni appaltanti o gli enti concedenti possono rendere nota l'intenzione di programmare appalti pubblicando un avviso periodico indicativo possibilmente entro il 31 dicembre di ogni anno. Tali avvisi, che contengono le informazioni di cui all'[allegato II.6](/index.html?section=attachment-2-6&version=1), Parte II, Sezioni A e C, sono pubblicati dalla stazione appaltante o dall’ente concedente sul proprio sito istituzionale rendendoli accessibili tramite collegamento ipertestuale. Per gli appalti di importo pari o superiore alla soglia di cui all'[articolo 14](/index.html?article=articolo-14&version=2) si applica l’[articolo 84](/index.html?article=articolo-84&version=2).

2. Quando una gara è indetta per mezzo di un avviso periodico indicativo per procedure ristrette e procedure negoziate precedute da indizione di gara, l'avviso soddisfa tutte le seguenti condizioni: <br>a) si riferisce specificatamente alle forniture, ai lavori o ai servizi che saranno oggetto dell'appalto da aggiudicare; <br>b) indica che l'appalto è aggiudicato mediante una procedura ristretta o negoziata senza ulteriore pubblicazione di un avviso di indizione di gara e invita gli operatori economici interessati a manifestare il proprio interesse; <br>c) contiene, oltre alle informazioni di cui all'[allegato II.6](/index.html?section=attachment-2-6&version=1), Parte II, Sezione A, le informazioni di cui all'[allegato II.6](/index.html?section=attachment-2-6&version=1), Parte II, Sezione B; <br>d) è stato inviato alla pubblicazione tra trentacinque giorni e dodici mesi prima della data di invio dell'invito a confermare interesse.

3. Gli avvisi di cui al comma 2 possono essere pubblicati sul sito istituzionale quale pubblicazione supplementare a livello nazionale. Il periodo coperto dall'avviso può durare al massimo dodici mesi dalla data di trasmissione dell'avviso per la pubblicazione. Tuttavia, nel caso di appalti pubblici per servizi sociali e altri servizi specifici di cui all'[allegato II.6](/index.html?section=attachment-2-6&version=1), l'avviso di cui all'[articolo 127](/index.html?article=articolo-127&version=1), comma 1, lettera b), può coprire un periodo di due anni.
