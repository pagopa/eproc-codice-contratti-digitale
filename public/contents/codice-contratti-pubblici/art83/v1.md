1. Tutte le procedure di scelta del contraente sono indette mediante bandi o avvisi di gara, salve le eccezioni di legge. Nei bandi o negli avvisi è indicato il codice identificativo di gara (CIG) acquisito attraverso la Banca dati nazionale dei contratti pubblici. 

2. I bandi, gli avvisi di pre-informazione e gli avvisi relativi agli appalti aggiudicati contengono le informazioni rispettivamente indicate nell’[allegato II.6](/section/attachment-2-6/1). I bandi di gara indicano altresì la durata del procedimento di gara, nel rispetto dei termini massimi di cui all’[articolo 17](/articolo-17/2), comma 3, e i criteri ambientali minimi di cui all’[articolo 57](/articolo-57/2), comma 2. 

3. Successivamente all’adozione da parte dell'ANAC di bandi tipo, i bandi di gara sono redatti in conformità degli stessi. Le stazioni appaltanti, nella delibera a contrarre, motivano espressamente in ordine alle deroghe al bando-tipo.
