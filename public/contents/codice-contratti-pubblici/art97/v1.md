<ul style="list-style-type: none;">
    <li>1. Fermo restando quanto previsto dall’ <a href="/index.html?article=articolo-96&version=1">articolo 96</a>, commi 2, 3, 4, 5 e 6, il raggruppamento non è escluso qualora un suo partecipante sia interessato da una causa automatica o non automatica di esclusione o dal venir meno di un requisito di qualificazione, se si sono verificate le condizioni di cui al comma 2 e ha adempiuto ai seguenti oneri: 
        <ul class="alist" style="list-style-type: none;">
            <li>a) in sede di presentazione dell’offerta: 
                <ul style="list-style-type: none;">
                    <li>1) ha comunicato alla stazione appaltante la causa escludente verificatasi prima della presentazione dell’offerta e il venir meno, prima della presentazione dell’offerta, del requisito di qualificazione, nonché il soggetto che ne è interessato;</li>
                    <li>2) ha comprovato le misure adottate ai sensi del comma 2 o l’impossibilità di adottarle prima di quella data;</li>
                </ul>
            </li>
            <li>b) ha adottato e comunicato le misure di cui al comma 2 prima dell’aggiudicazione, se la causa escludente si è verificata successivamente alla presentazione dell’offerta o il requisito di qualificazione è venuto meno successivamente alla presentazione dell’offerta. </li>
        </ul>
    </li></br>
    <li>2. Fermo restando l’ <a href="/index.html?article=articolo-96&version=1">articolo 96</a>, se un partecipante al raggruppamento si trova in una delle situazioni di cui agli articoli <a href="/index.html?article=articolo-94&version=1">94</a> e <a href="/index.html?article=articolo-95&version=1">95</a> o non è in possesso di uno dei requisiti di cui all’ <a href="/index.html?article=articolo-100&version=2">articolo 100</a>, il raggruppamento può comprovare di averlo estromesso o sostituito con altro soggetto munito dei necessari requisiti, fatta salva l’immodificabilità sostanziale dell’offerta presentata. Se tali misure sono ritenute sufficienti e tempestivamente adottate, il raggruppamento non è escluso dalla procedura d'appalto. Se la stazione appaltante ritiene che le misure siano intempestive o insufficienti, l'operatore economico è escluso con decisione motivata. </li></br>
    <li>3. I commi 1 e 2 si applicano anche ai consorzi ordinari. Si applicano altresì ai consorzi fra imprese artigiane, nonché ai consorzi stabili limitatamente alle consorziate esecutrici e alle consorziate aventi i requisiti di cui i consorzi si avvalgono. </li></br>
</ul> 