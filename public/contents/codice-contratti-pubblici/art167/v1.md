1. Per la selezione dei partecipanti e delle offerte nelle procedure di scelta del contraente nei settori speciali si applicano le seguenti disposizioni: <br>a) le stazioni appaltanti o gli enti concedenti che sono amministrazioni pubbliche nominano una commissione giudicatrice; <br>b) sono rispettati i termini per la presentazione delle domande di partecipazione secondo quanto previsto dall’[articolo 92](/articolo-92/2), comma 1; <br>c) salvo quanto stabilito dagli articoli [168](/articolo-168/1) e [169](/articolo-169/1), è accertata l’assenza delle cause di esclusione previste dagli articoli [94](/articolo-94/1), [95](/articolo-95/1), con riferimento agli accordi internazionali elencati nell’allegato XIV alla direttiva 2014/25/UE del Parlamento europeo e del Consiglio del 26 febbraio 2014, [96](/articolo-96/1), [97](/articolo-97/1) e [98](/articolo-98/1) ed è richiesta la documentazione prevista dall’[articolo 99](/articolo-99/2); <br>d) salvo quanto stabilito dagli articoli [168](/articolo-168/1) e [169](/articolo-169/1), è richiesto il possesso dei requisiti di partecipazione previsti dagli articoli [100](/articolo-100/2) e [103](/articolo-103/2); <br>e) è consentito il soccorso istruttorio con le modalità e nei limiti previsti dall’articolo [101](/articolo-101/1); <br>f) è stabilito che gli operatori economici presentino la documentazione prevista dagli articoli [91](/articolo-91/1) e [105](/articolo-105/2); <br>g) è consentito il ricorso all’avvalimento secondo quanto previsto dall’[articolo 104](/articolo-104/2); <br>h) è verificata la conformità delle offerte e aggiudicato l’appalto secondo quanto previsto dagli articoli [107](/articolo-107/1), [108](/articolo-108/2) e [110](/articolo-110/2).

2. Quando selezionano i partecipanti a una procedura ristretta o negoziata, a un dialogo competitivo o per un partenariato per l’innovazione, quando decidono sulla qualificazione ai sensi dell’[articolo 168](/articolo-168/1) o quando dispongono l’aggiornamento dei sistemi di qualificazione, le stazioni appaltanti o gli enti concedenti: <br>a) non impongono condizioni amministrative, tecniche o finanziarie a taluni operatori economici senza imporle ad altri; <br>b) non esigono prove o giustificativi presenti nella documentazione valida già a disposizione.
