<ul style="list-style-type: none;">
    <li>1. Le disposizioni del presente Libro si applicano alle stazioni appaltanti o agli enti concedenti che svolgono una delle attività previste dagli articoli da <a href="/articolo-146/1">146</a> a <a href="/articolo-152/1">152</a>. Le disposizioni del presente Libro si applicano, altresì, agli altri soggetti che annoverano tra le loro attività una o più tra quelle previste dagli articoli da <a href="/articolo-146/1">146</a> a <a href="/articolo-152/1">152</a> e operano in virtù di diritti speciali o esclusivi.
    </li>
    <br>
    <li>2. Le imprese pubbliche e i soggetti titolari di diritti speciali o esclusivi applicano le disposizioni del presente Libro solo per i contratti strumentali da un punto di vista funzionale a una delle attività previste dagli articoli da <a href="/articolo-146/1">146</a> a <a href="/articolo-152/1">152</a>.
    </li>
    <br>
    <li>3. Ai contratti di cui al presente Libro si applicano, oltre alle sue disposizioni:
        <ul class="alist" style="list-style-type: none;">
            <li>a) il Libro I, Parte I, Titolo I, eccetto l’<a href="/articolo-6/1">articolo 6</a>;</li>
            <li>b) nell’ambito del Libro I, Parte I, Titolo II, gli articoli <a href="/articolo-13/1">13</a>, <a href="/articolo-14/2">14</a>, <a href="/articolo-16/1">16</a>, <a href="/articolo-17/2">17</a> e <a href="/articolo-18/2">18</a>. L’<a href="/articolo-15/2">articolo 15</a> si applica solo alle stazioni appaltanti e agli enti concedenti che sono amministrazioni aggiudicatrici;</li>
            <li>c) il Libro I, Parte II;</li>
            <li>d) nell’ambito del Libro I, Parte IV, gli articoli <a href="/articolo-41/2">41</a>, <a href="/articolo-42/1">42</a>, <a href="/articolo-43/2">43</a>, <a href="/articolo-44/1">44</a>, <a href="/articolo-45/2">45</a> e <a href="/articolo-46/1">46</a>;</li>
            <li>e) nell’ambito del Libro II, Parte II, gli articoli <a href="/articolo-57/2">57</a>, <a href="/articolo-60/2">60</a> e <a href="/articolo-61/2">61</a>;</li>
            <li>f) nell’ambito del Libro II, Parte III, Titolo I, l’articolo <a href="/articolo-64/1">64</a>;</li>
            <li>g) nell’ambito del Libro II, Parte III, il Titolo II;</li>
            <li>g-bis) nell'ambito del Libro II, Parte V, Titolo IV, l'articolo <a href="/articolo-106/2">106</a>;</li>
            <li>h) nell’ambito del Libro II, Parte V, Titolo IV, il Capo II si applica nei limiti di cui agli articoli <a href="/articolo-167/1">167</a>, <a href="/articolo-168/1">168</a> e <a href="/articolo-169/2">169</a>;</li>
            <li>i) nell'ambito del Libro II, Parte VI, gli articoli <a href="/articolo-113/1">113</a>, <a href="/articolo-116/2">116</a>, <a href="/articolo-117/1">117</a>, <a href="/articolo-119/2">119</a>, <a href="/articolo-120/2">120</a>, commi l. 3, 4, 5, 6, 7, 8, 9, 10, I l 12, 13, 14 e 15, <a href="/articolo-122/1">122</a> e <a href="/articolo-125/2">125</a>;</li>
            <li>i-bis) nell'ambito del Libro V, Parte I, Titolo II, gli articoli da <a href="/articolo-215/2">215</a> a <a href="/articolo-219/2">219</a>.</li>
        </ul>
    </li>
    <br>
    <li>3-bis. Per i servizi di ricerca e sviluppo trova applicazione quanto previsto dall'<a href="/articolo-135/2">articolo 135</a>.
    </li>
    <br>
    <li>4. Le imprese pubbliche e i soggetti titolari di diritti speciali o esclusivi hanno facoltà di adottare propri atti, con i quali possono in via preventiva:
        <ul class="alist" style="list-style-type: none;">
            <li>a) (soppressa)</li>
            <li>b) prevedere una disciplina di adattamento delle funzioni del RUP alla propria organizzazione;</li>
            <li>c) specificare la nozione di variante in corso d’opera in funzione delle esigenze proprie del mercato di appartenenza e delle caratteristiche di ciascun settore, nel rispetto dei principi e delle norme di diritto dell’Unione europea.</li>
        </ul>
    </li>
    <br>
    <li>5. Le stazioni appaltanti o gli enti concedenti possono determinare le dimensioni dell’oggetto dell’appalto e dei lotti in cui eventualmente suddividerlo, senza obbligo di motivazione aggravata e tenendo conto delle esigenze del settore speciale in cui operano. Nel caso di suddivisione in lotti, le stazioni appaltanti o gli enti concedenti indicano nel bando di gara, nell’invito a confermare interesse o, quando il mezzo di indizione di gara è un avviso sull’esistenza di un sistema di qualificazione, nell’invito a presentare offerte o a negoziare, se le offerte possono essere presentate per uno, per più o per l’insieme dei lotti.
    </li>
</ul>