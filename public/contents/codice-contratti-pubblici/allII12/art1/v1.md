1. Il presente allegato disciplina il sistema di qualificazione per gli esecutori di lavori di importo pari o superiore a 150.000 euro di cui all'[articolo 100](/index.html?article=articolo-100&version=2), comma 4, del codice.

2. Fatto salvo quanto stabilito dagli articoli [2](/index.html?article=allegato-2.12-articolo-2&version=1), comma 6, e [3](/index.html?article=allegato-2.12-articolo-3&version=1), l'attestazione di qualificazione rilasciata a norma del presente allegato costituisce condizione necessaria e sufficiente per la dimostrazione dell'esistenza dei requisiti di capacità tecnica e finanziaria ai fini dell'affidamento di lavori pubblici.

3. Le stazioni appaltanti non possono richiedere ai concorrenti la dimostrazione della qualificazione con modalità, procedure e contenuti diversi da quelli previsti dalla presente Parte, nonché dalla Parte III del presente allegato.