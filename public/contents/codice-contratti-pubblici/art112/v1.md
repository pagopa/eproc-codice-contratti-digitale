<ul style="list-style-type: none;">
    <li>1. Per ogni appalto od ogni accordo quadro di importo pari o superiore alle soglie di cui all' <a href="/articolo-14/2">articolo 14</a> e ogniqualvolta sia istituito un sistema dinamico di acquisizione, la stazione appaltante redige una relazione contenente almeno le seguenti informazioni:
        <ul class="alist" style="list-style-type: none;">
            <li>a) il nome e l'indirizzo della stazione appaltante, l'oggetto e il valore dell'appalto, dell'accordo quadro o del sistema dinamico di acquisizione; </li>
            <li>b) se del caso, i risultati della selezione qualitativa e della riduzione dei numeri di candidati altrimenti qualificati da invitare a partecipare o del numero di offerte e soluzioni: 
                <ul style="list-style-type: none;">
                    <li>1) i nomi dei candidati o degli offerenti selezionati e i motivi della selezione;</li>
                    <li>2) i nomi dei candidati o degli offerenti esclusi e i motivi dell'esclusione; </li>
                </ul>
            </li>
            <li>c) i motivi del rigetto delle offerte giudicate anormalmente basse;</li>
            <li>d) il nome dell'aggiudicatario e le ragioni della scelta della sua offerta, nonché, se è nota, la parte dell'appalto o dell'accordo quadro che l'aggiudicatario intende subappaltare a terzi; e, se noti al momento della redazione, i nomi degli eventuali subappaltatori del contraente principale;</li>
            <li>e) per le procedure competitive con negoziazione e i dialoghi competitivi, le circostanze di cui all' <a href="/articolo-70/2">articolo 70</a> che giustificano l'utilizzazione di tali procedure;</li>
            <li>f) per quanto riguarda le procedure negoziate senza pubblicazione di un bando di gara, le circostanze di cui all' <a href="/articolo-76/1">articolo 76</a> che giustificano l'utilizzazione di tali procedure;</li>
            <li>g) eventualmente, le ragioni per le quali l'amministrazione aggiudicatrice ha deciso di non aggiudicare un appalto, concludere un accordo quadro o istituire un sistema dinamico di acquisizione; </li>
            <li>h) eventualmente, i conflitti di interesse individuati e le misure successivamente adottate.</li>
        </ul>
    </li></br>
    <li>2. La relazione di cui al comma 1 non è richiesta per gli appalti basati su accordi quadro conclusi con un solo operatore economico e aggiudicati entro i limiti delle condizioni fissate nell'accordo quadro, o se l'accordo quadro contiene tutti i termini che disciplinano la prestazione dei lavori, dei servizi e delle forniture in questione nonché le condizioni oggettive per determinare quale degli operatori economici parti dell'accordo quadro effettuerà tale prestazione.</li></br>
    <li>3. Quando l'avviso di aggiudicazione dell'appalto stilato a norma dell' <a href="/articolo-111/2">articolo 111</a> o dell’ <a href="/articolo-127/1">articolo 127</a>, comma 3, contiene le informazioni richieste al comma 1, le stazioni appaltanti possono fare riferimento a tale avviso.</li>
    </li></br>
    <li>4. Le stazioni appaltanti documentano lo svolgimento di tutte le procedure di aggiudicazione. Garantiscono la conservazione di una documentazione sufficiente a giustificare le decisioni adottate in tutte le fasi della procedura di appalto, quali la documentazione relativa alle comunicazioni con gli operatori economici e le deliberazioni interne, la preparazione dei documenti di gara, il dialogo o la negoziazione se previsti, la selezione e l'aggiudicazione dell'appalto. La documentazione è conservata per almeno cinque anni a partire dalla data di aggiudicazione dell'appalto, oppure, in caso di pendenza di una controversia, fino al passaggio in giudicato della relativa sentenza. </li></br>
    <li>5. La relazione o i suoi principali elementi sono comunicati alla Cabina di regia di cui all' <a href="/articolo-221/2">articolo 221</a> per la successiva comunicazione alla Commissione europea, alle autorità, agli organismi o alle strutture competenti, quando tale relazione è richiesta.</li></br>
</ul>