1. Il presente Allegato disciplina i criteri e le modalità per l'individuazione, nei bandi, negli inviti e nella decisione di contrarre di cui all'[articolo 17](/index.html?article=articolo-17&version=2), comma 2, del codice, del contratto collettivo nazionale e territoriale da applicare al personale impiegato nei favori, servizi e forniture oggetto di appalti pubblici e concessioni, in vigore per il settore e per la zona nella quale si eseguono le prestazioni di lavoro, stipulato dalle associazioni dei datori e dei prestatori di lavoro comparativamente più rappresentative sul piano nazionale e quello il cui ambito di applicazione sia strettamente connesso con l'attività oggetto dell'appalto o della concessione svolta dall'impresa anche in maniera prevalente di cui all'[articolo 11](/index.html?article=articolo-11&version=2), commi 1 e 2, nonché per la presentazione e verifica della dichiarazione di equivalenza delle tutele ai sensi dell'[articolo 11](/index.html?article=articolo-11&version=2), comma 4. Il presente Allegato disciplina altresì i criteri e le modalità per l'individuazione, nei bandi, negli inviti e nella decisione di contrarre di cui all'[articolo 17](/index.html?article=articolo-17&version=2), comma 2, del codice, dei contratti collettivi applicabili ai sensi dell'[articolo 11](/index.html?article=articolo-11&version=2), comma 2-bis, nonché per la presentazione e verifica della relativa dichiarazione di equivalenza delle tutele ai sensi dell'[articolo 11](/index.html?article=articolo-11&version=2), comma 4.