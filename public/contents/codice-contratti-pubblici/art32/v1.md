1. Per acquisti di uso corrente, le cui caratteristiche, così come generalmente disponibili sul  mercato, soddisfano le esigenze delle stazioni appaltanti e degli enti concedenti, è possibile  avvalersi di un sistema dinamico di acquisizione. Il sistema dinamico di acquisizione è un  procedimento interamente elettronico ed è aperto per tutto il periodo di efficacia a qualsiasi  operatore economico che soddisfi i criteri di selezione. Può essere diviso in categorie definite  di prodotti, lavori o servizi sulla base delle caratteristiche dell'appalto da eseguire. Tali  caratteristiche possono comprendere un riferimento al quantitativo massimo ammissibile  degli appalti specifici successivi o a un'area geografica specifica in cui gli appalti saranno  eseguiti.

2. Per l'aggiudicazione nell'ambito di un sistema dinamico di acquisizione, le stazioni  appaltanti e gli enti concedenti osservano le norme previste per la procedura ristretta di cui  all'[articolo 72](/index.html?article=articolo-72&version=1). Tutti i candidati che soddisfano i criteri di selezione sono ammessi al sistema  e il numero dei candidati ammessi non può essere limitato. Le stazioni appaltanti e gli enti  concedenti che hanno diviso il sistema in categorie di prodotti, lavori o servizi  conformemente al comma 1, precisano i criteri di selezione applicabili per ciascuna  categoria.

3. Nei settori ordinari, fermo restando quanto previsto dall'[articolo 72](/index.html?article=articolo-72&version=1), si applicano i seguenti  termini: <br>a) il termine minimo per la ricezione delle domande di partecipazione è di trenta giorni dalla  data di trasmissione del bando di gara o, se un avviso di pre-informazione è utilizzato come mezzo di indizione di una gara, dalla data d'invio dell'invito a confermare interesse. Non sono applicabili ulteriori termini per la ricezione delle domande di partecipazione una volta  che l'invito a presentare offerte per il primo appalto specifico nel sistema dinamico di  acquisizione è stato inviato;<br>b) il termine minimo per la ricezione delle offerte è di almeno dieci giorni dalla data di  trasmissione dell'invito a presentare offerte. Si applica l'[articolo 72](/index.html?article=articolo-72&version=1), comma 5.

4. Nei settori speciali si applicano i seguenti  termini: <br>a) il termine minimo per la ricezione delle domande di partecipazione è fissato in non meno  di trenta giorni dalla data di trasmissione del bando di gara o, se come mezzo di indizione di  gara è usato un avviso periodico indicativo, dell'invito a confermare interesse. Non sono  applicabili ulteriori termini per la ricezione delle domande di partecipazione dopo l'invio  dell'invito a presentare offerte per il primo appalto specifico;<br>b) il termine minimo per la ricezione delle offerte è di almeno dieci giorni dalla data di  trasmissione dell'invito a presentare offerte. Si applica l'[articolo 72](/index.html?article=articolo-72&version=1) comma 5.

5. Tutte le comunicazioni nel quadro di un sistema dinamico di acquisizione sono effettuate  esclusivamente con mezzi elettronici conformemente all’[articolo 29](/index.html?article=articolo-29&version=1).

6. Per aggiudicare appalti nel quadro di un sistema dinamico di acquisizione, le stazioni  appaltanti e gli enti concedenti:  <br>a) pubblicano un avviso di indizione di gara precisando che si tratta di un sistema dinamico  di acquisizione;<br>b) nei documenti di gara precisano almeno la natura e la quantità stimata degli acquisti  previsti, nonché tutte le informazioni necessarie riguardanti il sistema dinamico di  acquisizione, comprese le modalità di funzionamento del sistema, il dispositivo elettronico  utilizzato nonché le modalità e le specifiche tecniche di collegamento;<br>c) indicano un'eventuale divisione in categorie di prodotti, lavori o servizi e le caratteristiche  che definiscono le categorie;<br>d) offrono accesso libero, diretto e completo ai documenti di gara a norma dell'[articolo 88](/index.html?article=articolo-88&version=1). 

7. Le stazioni appaltanti e gli enti concedenti assicurano a tutti gli operatori economici, per il  periodo di validità del sistema dinamico di acquisizione, la possibilità di chiedere di essere  ammessi al sistema alle condizioni di cui ai commi da 2 a 4. Le stazioni appaltanti e gli enti  concedenti valutano tali domande in base ai criteri di selezione entro dieci giorni lavorativi  dal loro ricevimento. Il termine può essere prorogato fino a quindici giorni lavorativi in  singoli casi motivati, in particolare per la necessità di esaminare documentazione aggiuntiva  o di verificare in altro modo se i criteri di selezione siano stati soddisfatti. In deroga al primo,  secondo e terzo periodo, a condizione che l'invito a presentare offerte per il primo appalto  specifico nel sistema dinamico di acquisizione non sia stato inviato, le stazioni appaltanti e  gli enti concedenti possono prorogare il periodo di valutazione, purché durante il periodo di  valutazione prorogato non sia emesso alcun invito a presentare offerte. Le stazioni appaltanti  e gli enti concedenti indicano nei documenti di gara la durata massima del periodo prorogato  che intendono applicare. Le stazioni appaltanti comunicano al più presto all'operatore  economico interessato se è stato ammesso o meno al sistema dinamico di acquisizione. 

8. Le stazioni appaltanti e gli enti concedenti invitano tutti i partecipanti ammessi a  presentare un'offerta per ogni specifico appalto nell'ambito del sistema dinamico di  acquisizione, conformemente all'[articolo 89](/index.html?article=articolo-89&version=1) e all'[articolo 165](/index.html?article=articolo-165&version=1). Se il sistema dinamico di  acquisizione è stato suddiviso in categorie di prodotti, lavori o servizi, le stazioni appaltanti e  gli enti concedenti invitano tutti i partecipanti ammessi alla categoria che corrisponde allo  specifico appalto a presentare un'offerta. Essi aggiudicano l'appalto: <br>a) nei settori ordinari, all'offerente che ha presentato la migliore offerta sulla base dei criteri  di aggiudicazione enunciati nel bando di gara per l'istituzione del sistema dinamico di  acquisizione o, se un avviso di preinformazione è utilizzato come mezzo di indizione di una  gara, nell'invito a confermare interesse;<br>b) nei settori speciali, all'offerente che ha presentato la migliore offerta sulla base dei criteri  di aggiudicazione enunciati nel bando di gara per l'istituzione del sistema dinamico di  acquisizione, nell'invito a confermare interesse, o, quando come mezzo di indizione di gara  si usa un avviso sull'esistenza di un sistema di qualificazione, nell'invito a presentare  un'offerta.  

9. I criteri di cui al comma 8 possono, all'occorrenza, essere precisati nell'invito a presentare offerte.
 
10. Nei settori ordinari, le stazioni appaltanti e gli enti concedenti possono esigere, in  qualsiasi momento nel periodo di validità del sistema dinamico di acquisizione, che i  partecipanti ammessi innovino o aggiornino il documento di gara unico europeo di cui  all'[articolo 91](/index.html?article=articolo-91&version=1), entro cinque giorni lavorativi dalla data in cui è trasmessa tale richiesta. 

11. Nei settori speciali, le stazioni appaltanti e gli enti concedenti che applicano i motivi di  esclusione e criteri di selezione previsti dagli articoli [94](/index.html?article=articolo-94&version=1), [95](/index.html?article=articolo-95&version=1) e [99](/index.html?article=articolo-99&version=2), possono esigere, in  qualsiasi momento nel periodo di validità del sistema dinamico di acquisizione, che i  partecipanti ammessi innovino o aggiornino il documento di gara unico europeo di cui all'[articolo 91](/index.html?article=articolo-91&version=1), entro cinque giorni lavorativi dalla data in cui è trasmessa tale richiesta. 

12. Le stazioni appaltanti e gli enti concedenti indicano nell'avviso di indizione di gara il  periodo di validità del sistema dinamico di acquisizione. Essi informano la Commissione  europea di qualsiasi variazione di tale periodo di validità utilizzando i seguenti modelli di  formulari:  <br>a) se il periodo di validità è modificato senza porre fine al sistema, il modello utilizzato  inizialmente per l'avviso di indizione di gara per il sistema dinamico di acquisizione;<br>b) se è posto termine al sistema, l’avviso di aggiudicazione di cui agli [articoli 111](/index.html?article=articolo-111&version=2) e [163](/index.html?article=articolo-163&version=1),  comma 2 

13. Non possono essere posti a carico degli operatori economici interessati o partecipanti al  sistema dinamico di acquisizione i contributi di carattere amministrativo prima o nel corso  del periodo di validità del sistema dinamico di acquisizione.

14. Il Ministero dell'economia e delle finanze, anche avvalendosi di Consip S.p.a., può  provvedere alla realizzazione e gestione di un sistema dinamico di acquisizione per conto  delle stazioni appaltanti, predisponendo gli strumenti organizzativi e amministrativi,  elettronici e telematici e curando l'esecuzione di tutti i servizi informatici, telematici e di  consulenza necessari.

15. Gli accordi quadro di cui all'[articolo 59](/index.html?article=articolo-59&version=2) e le convenzioni di cui all'articolo 26 della legge  23 dicembre 1999, n. 488, possono essere stipulati in sede di aggiudicazione di appalti  specifici basati su un sistema dinamico di acquisizione. A essi si applica il termine dilatorio  di cui all’[articolo 18](/index.html?article=articolo-18&version=2), comma 3, se di importo pari o superiore alle soglie di rilevanza  europea. 