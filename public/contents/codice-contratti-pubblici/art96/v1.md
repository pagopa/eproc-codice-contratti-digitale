<ul style="list-style-type: none;">
    <li>1. Salvo quanto previsto dai commi 2, 3, 4, 5 e 6, le stazioni appaltanti escludono un operatore economico in qualunque momento della procedura d’appalto, qualora risulti che questi si trovi, a causa di atti compiuti od omessi prima o nel corso della procedura, in una delle situazioni di cui agli articoli <a href="/index.html?article=articolo-94&version=1">94</a> e <a href="/index.html?article=articolo-95&version=1">95</a>.</li></br>
    <li>2. L’operatore economico che si trovi in una delle situazioni di cui all’ <a href="/index.html?article=articolo-94&version=1">articolo 94</a>, a eccezione del comma 6, e all’<a href="/index.html?article=articolo-95&version=1">articolo 95</a>, a eccezione del comma 2, non è escluso se si sono verificate le condizioni di cui al comma 6 del presente articolo e ha adempiuto agli oneri di cui ai commi 3 o 4 del presente articolo.</li></br>
    <li>3. Se la causa di esclusione si è verificata prima della presentazione dell’offerta, l’operatore economico, contestualmente all’offerta, la comunica alla stazione appaltante e, alternativamente:
         <ul class="alist" style="list-style-type: none;">
            <li>a) comprova di avere adottato le misure di cui al comma 6;</li>
            <li>b) comprova l’impossibilità di adottare tali misure prima della presentazione dell’offerta e successivamente ottempera ai sensi del comma 4.</li>
         </ul>
    </li></br>
    <li>4. Se la causa di esclusione si è verificata successivamente alla presentazione dell’offerta, l’operatore economico adotta e comunica le misure di cui al comma 6.</li></br>
    <li>5. In nessun caso l’aggiudicazione può subire dilazioni in ragione dell’adozione delle misure di cui al comma 6. </li></br>
    <li>6. Un operatore economico che si trovi in una delle situazioni di cui <a href="/index.html?article=articolo-94&version=1">articolo 94</a>, a eccezione del comma 6, e all’ <a href="/index.html?article=articolo-95&version=1">articolo 95</a>, a eccezione del comma 2, può fornire prova del fatto che le misure da lui adottate sono sufficienti a dimostrare la sua affidabilità. Se tali misure sono ritenute sufficienti e tempestivamente adottate, esso non è escluso dalla procedura d'appalto. A tal fine, l'operatore economico dimostra di aver risarcito o di essersi impegnato a risarcire qualunque danno causato dal reato o dall'illecito, di aver chiarito i fatti e le circostanze in modo globale collaborando attivamente con le autorità investigative e di aver adottato provvedimenti concreti di carattere tecnico, organizzativo e relativi al personale idonei a prevenire ulteriori reati o illeciti. Le misure adottate dagli operatori economici sono valutate considerando la gravità e le particolari circostanze del reato o dell'illecito, nonché la tempestività della loro assunzione. Se la stazione appaltante ritiene che le misure siano intempestive o insufficienti, ne comunica le ragioni all'operatore economico. </li></br>
    <li>7. Un operatore economico escluso con sentenza definitiva dalla partecipazione alle procedure di appalto o di concessione non può avvalersi della possibilità prevista dai commi 2, 3, 4, 5 e 6 nel corso del periodo di esclusione derivante da tale sentenza. </li></br>
    <li>8. Se la sentenza penale di condanna definitiva non fissa la durata della pena accessoria della incapacità di contrattare con la pubblica amministrazione, la condanna produce effetto escludente dalle procedure d’appalto:
        <ul class="alist" style="list-style-type: none;">
            <li>a) in perpetuo, nei casi in cui alla condanna consegue di diritto la pena accessoria perpetua, ai sensi dell'articolo 317-bis, primo comma, primo periodo, del codice penale, salvo che la pena sia dichiarata estinta ai sensi dell'articolo 179, settimo comma, del codice penale;</li>
            <li>b) per un periodo pari a sette anni nei casi previsti dall'articolo 317-bis, primo comma, secondo periodo, del codice penale, salvo che sia intervenuta riabilitazione;</li>
            <li>c) per un periodo pari a cinque anni nei casi diversi da quelli di cui alle lettere a) e b), salvo che sia intervenuta riabilitazione.</li>
        </ul>
    </li></br>
    <li>9. Nei casi di cui alle lettere b) e c) del comma 8, se la pena principale ha una durata inferiore, rispettivamente, a sette e cinque anni di reclusione, l’effetto escludente che ne deriva si produce per un periodo avente durata pari alla durata della pena principale.</li></br>
    <li>10. Le cause di esclusione di cui all’ <a href="/index.html?article=articolo-95&version=1">articolo 95</a> rilevano:
            <ul class="alist" style="list-style-type: none;">
                <li>a) per tre anni decorrenti dalla commissione del fatto, nel caso di cui all’ <a href="/index.html?article=articolo-95&version=1">articolo 95</a>, comma 1, lettera a);</li>
                <li>b) per la sola gara cui la condotta si riferisce, nei casi di cui all’articolo 95, comma 1, lettere b), c) e d); </li>
                <li>c) nel caso di cui all’<a href="/index.html?article=articolo-95&version=1">articolo 95</a>, comma 1, lettera e), salvo che ricorra la condotta di cui al comma 3, lettera b), dell’ <a href="/index.html?article=articolo-98&version=1">articolo 98</a>, per tre anni decorrenti rispettivamente: 
                    <ul style="list-style-type: none;">
                        <li>1) dalla data di emissione di uno degli atti di cui all’articolo 407-bis, comma 1, del codice di procedura penale oppure di eventuali provvedimenti cautelari personali o reali del giudice penale, se antecedenti all’esercizio dell’azione penale ove la situazione escludente consista in un illecito penale rientrante tra quelli valutabili ai sensi del comma 1 dell’ <a href="/index.html?article=articolo-94&version=1">articolo 94</a> oppure ai sensi del comma 3, lettera h), dell’<a href="/index.html?article=articolo-98&version=1">articolo 98</a>; </li>
                        <li>2) dalla data del provvedimento sanzionatorio irrogato dall’Autorità garante della concorrenza e del mercato o da altra autorità di settore nel caso in cui la situazione escludente discenda da tale atto;</li>
                        <li>3) dalla commissione del fatto in tutti gli altri casi.</li>
                    </ul>
                </li>
            </ul>
    </li></br>
    <li>11. L’eventuale impugnazione di taluno dei provvedimenti suindicati non rileva ai fini della decorrenza del triennio.</li></br>
    <li>12. L’operatore economico ha l’onere di comunicare immediatamente alla stazione appaltante la sussistenza di taluno dei provvedimenti menzionati ai numeri 1) e 2) della lettera c) del comma 10, ove non menzionati nel proprio fascicolo virtuale. Se contravviene all’onere di comunicazione il triennio inizia a decorrere dalla data in cui la stazione appaltante ha acquisito taluno di detti provvedimenti.</li></br>
    <li>13. Le cause di esclusione previste dagli articoli <a href="/index.html?article=articolo-94&version=1">articolo 94</a> e <a href="/index.html?article=articolo-95&version=1">articolo 95</a> non si applicano alle aziende o società sottoposte a sequestro o confisca ai sensi dell'articolo 240-bis del codice penale o degli articoli 20 e 24 del codice delle leggi antimafia e delle misure di prevenzione, di cui al decreto legislativo 6 settembre 2011, n. 159, e affidate ad un custode o amministratore giudiziario o finanziario, limitatamente a quelle riferite al periodo precedente al predetto affidamento.</li></br>
    <li>14. L’operatore economico ha l’obbligo di comunicare alla stazione appaltante la sussistenza dei fatti e dei provvedimenti che possono costituire causa di esclusione ai sensi degli articoli <a href="/index.html?article=articolo-94&version=1">articolo 94</a> e <a href="/index.html?article=articolo-95&version=1">articolo 95</a>, ove non menzionati nel proprio fascicolo virtuale. L’omissione di tale comunicazione o la non veridicità della medesima, pur non costituendo di per sé causa di esclusione, può rilevare ai sensi del comma 4 dell’ <a href="/index.html?article=articolo-98&version=1">articolo 98</a>. </li></br>
    <li>15. In caso di presentazione di falsa dichiarazione o falsa documentazione, nelle procedure di gara e negli affidamenti di subappalto, la stazione appaltante ne dà segnalazione all’ANAC che, se ritiene che siano state rese con dolo o colpa grave tenuto conto della rilevanza o della gravità dei fatti oggetto della falsa dichiarazione o della presentazione di falsa documentazione, dispone l'iscrizione nel casellario informatico ai fini dell'esclusione dalle procedure di gara e dagli affidamenti di subappalto ai sensi dell’ <a href="/index.html?article=articolo-98&version=1">articolo 98</a>, comma 5, lettera e), per un periodo fino a due anni, decorso il quale l'iscrizione è cancellata e perde comunque efficacia.</li></br>
</ul> 