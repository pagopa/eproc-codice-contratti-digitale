1. Ai fini del presente allegato si intende:<br>a) per attività di emissione di buoni pasto, l'attività finalizzata a rendere, per il tramite di esercizi convenzionati, il servizio sostitutivo di mensa aziendale;<br>b) per servizi sostitutivi di mensa resi a mezzo dei buoni pasto, le somministrazioni di alimenti e bevande e le cessioni di prodotti alimentari pronti per il consumo effettuate dagli esercenti le attività elencate all'[articolo 3](/index.html?article=allegato-2.17-articolo-3&version=1);<br>c) per buono pasto, il documento di legittimazione, anche in forma elettronica, avente le caratteristiche di cui all'[articolo 4](/index.html?article=allegato-2.17-articolo-4&version=1), che attribuisce, al titolare, ai sensi dell'articolo 2002 del codice civile, il diritto a ottenere il servizio sostitutivo di mensa per un importo pari al valore facciale del buono e, all'esercizio convenzionato, il mezzo per provare l'avvenuta prestazione nei confronti delle società di emissione;<br>d) per società di emissione, l'impresa che svolge l'attività di emissione di buoni pasto, legittimata all'esercizio, previa segnalazione certificata di inizio attività attestante il possesso dei requisiti richiesti di cui all'[articolo 131](/index.html?article=articolo-131&version=1), comma 2, del codice, trasmessa, ai sensi dell'articolo 19 della legge 7 agosto 1990, n. 241, al Ministero delle imprese e del made in Italy;<br>e) per esercizi convenzionati, gli esercizi presso i quali i soggetti esercenti le attività elencate all'[articolo 3](/index.html?article=allegato-2.17-articolo-3&version=1) in forza di apposita convenzione con la società di emissione, provvedono a erogare il servizio sostitutivo di mensa;<br>f) per cliente, il datore di lavoro che acquista dalla società di emissione i buoni pasto al fine di erogare il servizio sostitutivo di mensa ai soggetti di cui alla lettera g);<br>g) per titolare, il prestatore di lavoro subordinato, a tempo pieno o parziale, nonché il soggetto che abbia instaurato con il cliente un rapporto di collaborazione anche non subordinato, al quale, ai sensi delle norme vigenti e dei contratti collettivi di lavoro, vengono assegnati i buoni pasto e che, pertanto, è titolato a utilizzarli;<br>h) per valore facciale, il valore della prestazione indicato sul buono pasto, inclusivo dell'imposta sul valore aggiunto di cui all'[articolo 6](/index.html?article=allegato-2.17-articolo-6&version=1).