1. L’ecosistema nazionale di approvvigionamento digitale (e-procurement) è costituito dalle piattaforme e dai servizi digitali infrastrutturali abilitanti la gestione del ciclo di vita dei  contratti pubblici, di cui all’[articolo 23](/index.html?article=articolo-23&version=2) e dalle piattaforme di approvvigionamento digitale  utilizzate dalle stazioni appaltanti di cui all’[articolo 25](/index.html?article=articolo-25&version=1).

2. Le piattaforme e i servizi digitali di cui al comma 1 consentono, in particolare: <br>a) la redazione o l’acquisizione degli atti in formato nativo digitale; <br>b) la pubblicazione e la trasmissione dei dati e documenti alla Banca dati nazionale dei  contratti pubblici;<br>c) l’accesso elettronico alla documentazione di gara;<br>d) la presentazione del documento di gara unico europeo in formato digitale e l’interoperabilità con il fascicolo virtuale dell’operatore economico;<br>e) la presentazione delle offerte;<br>f) l’apertura, la gestione e la conservazione del fascicolo di gara in modalità digitale;<br>g) il controllo tecnico, contabile e amministrativo dei contratti anche in fase di esecuzione e  la gestione delle garanzie.

3. Le basi di dati di interesse nazionale alimentano l’ecosistema nazionale di  approvvigionamento digitale, ai sensi dell’articolo 60 del codice dell'amministrazione digitale, di cui al decreto legislativo 7 marzo 2005, n. 82. 