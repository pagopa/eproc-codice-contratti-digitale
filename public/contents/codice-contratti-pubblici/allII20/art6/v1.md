1. In caso di contratti  di  servizi  e  di  forniture  di  beni  che soddisfino le esigenze di una o più Forze armate  ovvero  di  uno  o più enti, la stazione appaltante può individuare uno  o  più  enti esecutori del contratto i quali:<br>a) curano l'esecuzione contrattuale con  le  modalità  previste  dai documenti contrattuali;<br>b) verificano il regolare svolgimento delle prestazioni;<br>c) effettuano la verifica di conformità con le  modalità  stabilite dai documenti contrattuali;<br>d) accertano, in termini di quantità e qualità, il  rispetto  delle prescrizioni previste nei documenti contrattuali;<br>e)  rilasciano  la  dichiarazione  di   regolare   esecuzione   delle prestazioni ai fini del pagamento;<br>f)  svolgono  tutte  le  funzioni   di   competenza   del   direttore dell'esecuzione;<br>g) verificano il rispetto da parte dell'esecutore delle  norme  sulla sicurezza e sulla salute dei lavoratori sui luoghi di lavoro;<br>h) svolgono le attività relative all'eliminazione o  alla  riduzione dei rischi da interferenza;<br>i)  svolgono  tutte  le  altre  funzioni   previste   dai   documenti contrattuali;<br>l) trasmettono al  soggetto  incaricato  dell'eventuale  verifica  di conformità:<br>1) i documenti contabili;<br>2) le risultanze degli accertamenti della prestazione effettuata;<br>3) i certificati delle eventuali prove effettuate.