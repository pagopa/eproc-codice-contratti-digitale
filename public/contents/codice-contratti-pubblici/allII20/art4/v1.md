1. Costituiscono ragioni di natura tecnica ovvero ragioni  di  tutela di diritti esclusivi, inclusi i diritti di  proprietà  intellettuale per l'affidamento a un unico operatore economico  mediante  procedura negoziata senza pubblicazione di bando, tra le altre, le seguenti:<br>a) i requisiti tecnico  militari  necessari  per  il  soddisfacimento delle  esigenze   operative   individuati   dai   competenti   organi programmatori di vertice interforze o di Forza armata;<br>b) i requisiti tecnici  necessari  per  assicurare  la  manutenzione, modernizzazione e l'adeguamento dei prodotti e  servizi  al  fine  di garantire la continuità logistica e la sicurezza d'impiego;<br>c) la fornitura di parti di ricambio originali e la realizzazione  di servizi   di   manutenzione   da   parte   dell'originale   fornitore strettamente necessari alla sicurezza d'impiego;<br>d) la certificazione e l'omologazione tecnico operativa  di  mezzi  e materiali per l'impiego militare per i quali è individuata la  ditta responsabile di sistema in qualità di Autorità di progetto;<br>e) le prestazioni di forniture e di servizi necessariamente espletate ad opera della ditta individuata quale Autorità di progetto  (Design Authority). 