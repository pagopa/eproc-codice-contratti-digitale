1. Costituiscono motivo di modifica dei programmi del Ministero della difesa e dell'ordine di priorità di lavori e acquisti:<br>a) la sopravvenuta variazione delle risorse finanziarie disponibili;<br>b) la variazione dell'ordine di priorità di un intervento  dovuto  a imprescindibili  esigenze  di  prontezza  operativa  dello  strumento militare;<br>c) le sopravvenute esigenze  connesse  all'operatività  delle  Forze armate, gli  stati  di  emergenza,  la  tutela  dell'ordine  e  della sicurezza pubblica. 

2. Un lavoro o un acquisto  non  inserito  nell'elenco  annuale  può essere realizzato quando reso necessario dalle ragioni  di  cui  alle lettere b) e c) del comma 1,  utilizzando  risorse  rese  disponibili dalla cancellazione di una o più lavori o acquisti già previsti  in relazione alla rivisitazione delle priorità. 

3. Sono in ogni caso esclusi dagli  obblighi  di  programmazione  gli acquisti di beni e servizi di natura non  prevedibile  o  contingente aventi a oggetto o riguardanti:<br>a) beni  e  servizi  concernenti  interventi  nell'ambito  di  teatri operativi, ivi  comprese  le  spese  finalizzate  alla  manutenzione, approntamento e impiego delle unità a sostegno degli interventi  nei teatri operativi;<br>b) servizi di ricerca scientifico/tecnologica e sviluppo, svolti  sia in ambito nazionale, nel quadro del  Piano  nazionale  della  ricerca militare,  che  in  ambito  internazionale  nel  quadro  di   accordi bilaterali e multilaterali;<br>c) beni e servizi  di  natura  informatica  funzionali  all'immediato ripristino dell'efficienza o all'adozione  di  livelli  di  sicurezza adeguati di sistemi  informativi  impiegati  per  l'assolvimento  dei compiti  istituzionali  finalizzati  alla  pronta  operatività   dei reparti, enti e loro unità organizzative;<br>d) interventi di soccorso a seguito di pubbliche  calamità,  nonchè per la gestione delle emergenze relative alla sicurezza  nazionale  e all'ordine pubblico;<br>e)  spese  indilazionabili  e  urgenti  connesse  con   armamenti   e munizioni, ivi compresi l'esercizio e la manutenzione dell'armamento, nonchè equipaggiamenti protettivi, equipaggiamenti per i servizi  di ordine  pubblico,  dotazioni  speciali,  materiali   e   servizi   di telecomunicazione;<br>f) spese per i servizi di vettovagliamento da assicurare in  gestione diretta ovvero connessi ad attività operativa ove prolungata;<br>g) spese indilazionabili per esigenze di manutenzione e funzionamento di enti e reparti,  per  la  manutenzione  di  immobili,  impianti  e attrezzature, per il funzionamento  di  addettanze  e  rappresentanze militari  all'estero   e   ogni   altra   spesa,   avente   carattere indilazionabile, connessa a esigenze di funzionamento senza soluzione di  continuità,   strumentali   ad   assicurare   l'operatività   e reattività dello strumento militare;<br>h) mezzi di trasporto per la mobilità terrestre, aerea e navale  non derivati dalla produzione commerciale;<br>i) qualunque altra esigenza riconducibile  ai  caratteri  di  cui  al comma 1. 

4.  La  programmazione  triennale  e  l'elenco  annuale  dei   lavori comprendono i servizi di ingegneria connessi ai lavori da realizzare. 

5. Sono esclusi  dagli  obblighi  di  programmazione  gli  interventi relativi a lavori di natura non prevedibile o  contingente  aventi  a oggetto o riguardanti:<br>a) gli interventi da eseguire in Italia e all'estero per  effetto  di accordi internazionali e i lavori eseguiti a mezzo delle truppe e dei reparti del Genio militare;<br>b) gli interventi di manutenzione;<br>c) gli interventi straordinari imposti da eventi imprevedibili, stato di  emergenza  e  calamità  naturali,  ivi  inclusi  gli  interventi infrastrutturali necessari a  garantire  la  mobilità  e  la  pronta operatività dei reparti, al fine di fronteggiare le esigenze citate;<br>d) i lavori riguardanti le infrastrutture militari strategiche;<br>e) i lavori su infrastrutture connessi con l'assolvimento dei compiti istituzionali delle Forze armate e finalizzati a esigenze  di  pronta operatività dei reparti o maggiore mobilità del personale;<br>f) gli interventi funzionali a necessità organizzative  e  operative connesse  con  esigenze  istituzionali  di  tutela   e   mantenimento dell'ordine e della sicurezza pubblica. 