1. Sono di norma affidati con le procedure di cui all'articolo 50 del codice e aggiudicati con il criterio del minor prezzo, fermo restando il rispetto degli articoli 48, 49, 51,  52,  53,  54,  55  e  56  del codice,  i   seguenti   approvvigionamenti,   aventi   carattere   di ripetitività, ovvero  caratteristiche  standardizzate  o  condizioni definite dal mercato:<br>a) acquisizione di beni e servizi per assicurare il funzionamento dei fari  e  dei  segnalamenti  marittimi,  delle  telecomunicazioni,  di assistenza al volo e di difesa aerea;<br>b) acquisizione di beni e servizi per la  rimozione  di  ostacoli  di qualunque  genere  alla  navigazione  marittima  e   aerea,   nonché necessari per l'agibilità dei campi di volo e degli specchi  d'acqua destinati all'ammaraggio di velivoli;<br>c) acquisizione di beni e servizi per assicurare il  funzionamento  e la manutenzione ordinaria delle infrastrutture in caso di  esecuzione in amministrazione diretta;<br>d) spese per il funzionamento delle sale mediche  e  delle  strutture veterinarie,    compreso    l'acquisto    dei    medicinali,    delle apparecchiature e dei materiali sanitari;<br>e) spese per il funzionamento del servizio sanitario e veterinario;<br>f)  spese  per  l'acquisto  del  vettovagliamento,   del   vestiario, dell'equipaggiamento,  dei  combustibili,  dei  carbolubrificanti   e dell'ossigeno;<br>g) spese per il funzionamento delle carceri militari;<br>h) spese  finalizzate  a  garantire  il  servizio  dei  trasporti  di personale e materiali; spese relative alle attrezzature speciali;<br>i) spese  attinenti  ai  noli,  all'imballaggio,  allo  sdoganamento, all'immagazzinamento, al  facchinaggio,  nonché  al  carico  e  allo scarico dei materiali;<br>l) spese per il funzionamento degli uffici militari all'estero;<br>m) spese per polizze di assicurazione;<br>n)  spese  per  l'acquisto,  il  noleggio,  la   riparazione   e   la manutenzione di autoveicoli, comprese le parti di ricambio;<br>o) spese per l'acquisto e  la  manutenzione  di  terminali,  personal computer, stampanti e materiale informatico di vario genere  e  spese per i servizi informatici; acquisto, manutenzione  e  riparazione  di mobili, arredi, climatizzatori e attrezzature;  spese  inerenti  agli acquisti di  materiale  vario  non  di  primo  impianto;  attrezzi  e materiali ginnico-sportivi;<br>p)  spese  per  acquisto,   noleggio,   installazione,   gestione   e manutenzione  degli  impianti  di  riproduzione  e   degli   impianti telefonici, telegrafici, radiotelefonici, elettronici, meccanografici, televisivi, di amplificazione e diffusione sonora;<br>q) spese per la stampa o la litografia di pubblicazioni e bollettini; acquisto, noleggio e manutenzione di attrezzature e materiali per  la tipografia, la litografia,  la  riproduzione  grafica  di  documenti, disegni ed elaborati tecnici, la legatoria, la  cinematografia  e  la fotografia; acquisto, noleggio  e  manutenzione  delle  macchine  per calcolo, dei servizi di microfilmatura, nonché acquisto  e  noleggio di attrezzature accessorie e di materiali speciali  e  di  consumo  e fornitura  dei  servizi  per  i  centri  elettronici,  per  i  centri radiotelegrafonici, meccanografici e telematici;<br>r)  spese  per  la  pulizia  e  l'igiene,  la   derattizzazione,   il disinquinamento, la disinfestazione di aree e locali, la  raccolta  e il  trasporto  dei  rifiuti,   l'illuminazione   di   emergenza,   la conservazione dei materiali, l'acquisto di imballaggi,  il  trasporto di materiali e quadrupedi, nonché quelle per la  manovalanza  e  per garantire la sicurezza, la guardiania, la sorveglianza e il controllo dei locali, delle caserme e delle installazioni militari;<br>s) spese per l'illuminazione, le utenze telefoniche, il riscaldamento dei locali, la fornitura di acqua, di gas  e  di  energia  elettrica, anche  mediante  l'impiego  di   macchine   e   relative   spese   di allacciamento;<br>t) spese per conferenze, mostre, cerimonie;<br>u) spese  per  acquisto  e  rilegatura  di  libri,  stampe,  gazzette ufficiali  e  collezioni;  acquisto  di  materiali  di   cancelleria, per  il  disegno  e  valori   bollati;   acquisto   ovvero abbonamento a riviste, giornali, pubblicazioni, agenzie di  stampa  e servizi stampa; divulgazione di bandi di concorso o  avvisi  a  mezzo stampa o di altri mezzi di informazione; spese per la  traduzione  di documenti  ed  elaborati  tecnici;  spese   per   la   traduzione   e l'elaborazione di pubblicazioni e riviste edite dall'Amministrazione, ivi compresa la corresponsione di compensi ai  collaboratori  per  le prestazioni di lavoro autonomo dai medesimi rese;<br>v)  spese  di  rappresentanza,  di  informazione,  di  pubblicità  e propaganda  attraverso  agenzie  di  stampa,  radio,  televisione   e cinematografia, per l'addobbo e l'arredamento dei locali  adibiti  ad attività culturali e ricreative;<br>z) spese per le onoranze funebri, per i musei storici, per l'acquisto di medaglie, nastrini,  distintivi,  croci  di  anzianità,  diplomi, fasce tricolori, bandiere e oggetti per premiazioni;<br>aa)  spese  relative  a  solennità  militari,  a  feste   nazionali, manifestazioni e ricorrenze varie;<br>bb) spese per il benessere del personale;<br>cc) spese per  l'addestramento,  l'educazione  fisica  e  l'attività sportiva, il mantenimento, il governo e la custodia di  animali,  per l'acquisto  e  la  manutenzione  di  materiali  di  dotazione,  delle bardature e delle ferrature. 

2. Nei casi di cui al comma 1,  il  titolare  del  potere  di  spesa, nell'atto di  avvio  della  procedura,  giustifica  il  ricorso  alle procedure di cui al medesimo comma 1, nonché la scelta del  criterio del minor prezzo, motivando  con  la  riconducibilità dell'acquisto alle tipologie di cui al predetto comma 1. 
