1. Nelle ipotesi di cui all'[articolo 5](/allegato-2.2bis-articolo-5/2), comma 5, del presente Allegato, l'importo dello stato di avanzamento dei lavori revisionale è calcolato previa determinazione dell'indice sintetico relativo a ciascun stato di avanzamento dei lavori, nel rispetto della seguente metodologia:<br>a) ciascuna voce del computo metrico estimativo è attribuita ad una sola delle tipologie omogenee di lavorazioni (TOL), tenuto conto delle declaratorie di cui alla [Tabella A.2.](/allegato-2.2bis-tabella-A/2), dando precedenza alle TOL specializzate. Tale attribuzione è esplicitata all'interno dei documenti iniziali di gara;<br>b) i costi della sicurezza, determinati nel computo del Piano di Sicurezza e Coordinamento, sono ripartiti tra le TOL individuate ai sensi della lettera a), in base all'incidenza dei costi della sicurezza sulle singole lavorazioni o proporzionalmente alla incidenza percentuale di ciascuna di esse sull'importo dei lavori. Tale attribuzione è esplicitata all'interno dei documenti iniziali di gara;<br>c) è determinato il peso percentuale di ogni TOL individuata ai sensi della lettera a), calcolato attraverso il rapporto tra l'importo complessivo delle lavorazioni associate alla singola TOL e l'importo complessivo dei lavori dell'appalto, compresi costi della sicurezza;<br>d) per ogni stato di avanzamento dei lavori contrattualmente previsto, è calcolato uno specifico indice sintetico basato sulle sole TOL rendicontate e sulle relative voci di prezzo, senza considerare nel calcolo stesso i costi della sicurezza;<br>e) il calcolo dell'indice sintetico specifico di ciascun stato di avanzamento lavori è effettuato secondo la formula di cui all'[articolo 4](/allegato-2.2bis-articolo-4/2), comma 3, lettera c), applicata alle sole TOL associate alle voci di prezzo rendicontate, tenuto conto dei relativi pesi percentuali, calcolati rispetto all'importo complessivo dello stato di avanzamento dei lavori; il calcolo è effettuato sulla base dei prezzi a base di gara;<br>f) il calcolo dell'importo dello stato di avanzamento lavori revisionale, comprensivo del costo della sicurezza, è effettuato mediante le seguenti formule:<br><br>Se ((I<sub>Spx</sub> - I<sub>Smo</sub>) / I<sub>Smo</sub>) ≥ 0,03 e ((I<sub>SSALpx</sub> - I<sub>SSALmo</sub>) / I<sub>SSALmo</sub> - 0,03) ≥ 0<br>allora si applica la formula<br>SAL<sub>rpx</sub> = SAL<sub>cpx</sub> *0,9 * [((I<sub>SSALpx</sub> - I<sub>SSALmo</sub>) / I<sub>SSALmo</sub>) - 0,03]<br>Se ((I<sub>Spx</sub> - I<sub>Smo</sub>) / I<sub>Smo</sub>) ≤ - 0,03 e ((I<sub>SSALpx</sub> - I<sub>SSALmo</sub>) / I<sub>SSALmo</sub> + 0,03) ≤ 0<br>allora si applica la formula<br>SAL<sub>rpx</sub> = SAL<sub>cpx</sub> *0,9 * [((I<sub>SSALpx</sub> - I<sub>SSALmo</sub>) / I<sub>SSALmo</sub>) + 0,03]<br><br>Negli altri casi, non viene applicata la revisione prezzi al SAL. Nelle formule di cui sopra:<br><br>SAL<sub>rpx</sub> è il SAL revisionale relativo al periodo x di maturazione del SAL;<br>SAL<sub>cpx</sub> è il SAL relativo all'importo maturato (2) nel periodo x di maturazione del SAL, calcolato ai prezzi contrattuali indicati in sede di offerta;<br>I<sub>Spx</sub> è il valore più aggiornato dell'indice sintetico del progetto rispetto al periodo x di maturazione del SAL; <br>I<sub>Smo</sub> è il valore dell'indice sintetico relativo al mese di aggiudicazione della miglior offerta, fatto salvo quanto previsto dall'[articolo 4](/allegato-2.2bis-articolo-4/2), comma 2, quarto periodo;<br>I<sub>SSALpx</sub> è il valore più aggiornato dell'indice sintetico del SAL rispetto al periodo x di maturazione del SAL;<br>I<sub>SSALmo</sub> è il valore dell'indice sintetico del SAL relativo al mese di aggiudicazione della miglior offerta, fatto salvo quanto previsto dall'[articolo 4](/allegato-2.2bis-articolo-4/2), comma 2, quarto periodo.

2. In caso di applicazione della presente metodologia, l'indice sintetico di cui all'[articolo 4](/allegato-2.2bis-articolo-4/2), calcolato considerando sempre tutti gli indici individuati, compresi quelli con peso percentuale inferiore o uguale al 4%, è funzionale esclusivamente alla verifica dell'attivazione dell'istituto della revisione dei prezzi ai sensi dell'[articolo 5](/allegato-2.2bis-articolo-5/2). 

3. Con apposite linee guida pubblicate sul sito del Ministero delle infrastrutture e dei trasporti sono forniti aggiornamenti e esempi relativi alla metodologia di calcolo di cui al presente Allegato.

Note:

(2) L’importo maturato è comprensivo degli oneri di sicurezza e al lordo di eventuali recuperi e trattenute.