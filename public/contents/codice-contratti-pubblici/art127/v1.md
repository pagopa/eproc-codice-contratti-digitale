1. Fermo quanto previsto dall’articolo 6 del codice, per l’affidamento dei servizi sociali e degli altri servizi assimilati di cui all’allegato XIV alla direttiva 2014/24/UE del Parlamento europeo e del Consiglio, del 26 febbraio 2014, per valori pari o superiori alla soglia di cui all’[articolo 14](/index.html?article=articolo-14&version=2), comma 1 lettera d), le stazioni appaltanti procedono alternativamente: <br>a) mediante bando o avviso di gara che comprende le informazioni di cui all’[allegato II.6](/index.html?section=attachment-2-6&version=1), Parte I, lettera E; <br>b) mediante avviso di pre-informazione, pubblicato con cadenza continuativa per periodi non superiori a ventiquattro mesi, recante le informazioni di cui [allegato II.6](/index.html?section=attachment-2-6&version=1), Parte I, lettera F, con l’avvertenza che l'aggiudicazione avverrà senza ulteriore pubblicazione di un avviso di indizione di gara.

2. Le disposizioni del comma 1 non si applicano quando è utilizzata, in presenza dei presupposti previsti dall’[articolo 76](/index.html?article=articolo-76&version=1), una procedura negoziata senza pubblicazione di bando.

3. L’avvenuto affidamento del servizio è reso noto mediante la pubblicazione di avviso di aggiudicazione di cui all’[allegato II.6](/index.html?section=attachment-2-6&version=1), Parte I, lettera G. È possibile raggruppare gli avvisi su base trimestrale, nel qual caso essi sono inviati cumulativamente al più tardi trenta giorni dopo la fine di ogni trimestre.

4. I bandi e gli avvisi di gara per gli affidamenti nei settori speciali di cui all’[articolo 173](/index.html?article=articolo-173&version=1) contengono le informazioni di cui all’[allegato II.6](/index.html?section=attachment-2-6&version=1), Parte III, conformemente ai modelli di formulari stabiliti dalla Commissione europea mediante atti di esecuzione.
 
5. Gli avvisi di cui al presente articolo sono pubblicati conformemente all’[articolo 164](/index.html?article=articolo-164&version=1).
