1. Le adunanze dell'Assemblea generale e delle Sezioni del Consiglio superiore dei lavori pubblici sono valide con la presenza di un terzo dei componenti e i pareri sono validi quando siano deliberati con il voto favorevole della maggioranza assoluta dei presenti all'adunanza.

2. Il Presidente del Consiglio dei lavori pubblici:<br>a) convoca e presiede l'Assemblea generale;<br>b) convoca e presiede l'adunanza della Sezione speciale;<br>c) assegna gli affari all'Assemblea generale indicando i relatori e le commissioni relatrici;<br>d) assegna gli affari alle Sezioni;<br>e) programma le sedute dell'Assemblea generale;<br>f) con proprio decreto definisce la composizione delle Sezioni assegnandone i componenti, anche non interni;<br>g) dispone sull'attuazione del controllo di gestione per l'attività del Consiglio superiore dei lavori pubblici nel rispetto delle relative direttive del Ministro delle infrastrutture e dei trasporti, con verifica almeno annuale della rispondenza alle finalità istituzionali dell'attività svolta sotto i profili dell'efficacia e dell'efficienza, nonché della adeguatezza della struttura;<br>h) nomina le commissioni per l'elaborazione delle norme tecniche e delle linee guida a carattere normativo, su proposta del coordinatore del Servizio tecnico centrale;<br>i) dispone l'eventuale acquisizione del parere di una sezione ovvero dell'assemblea sugli atti aventi particolare rilevanza esterna predisposti dal Servizio tecnico centrale nell'ambito delle proprie attribuzioni di cui all'[articolo 5](/index.html?article=allegato-1.11-articolo-5&version=1).

3. Il Presidente del Consiglio superiore dei lavori pubblici nomina un presidente vicario, scelto tra i quattro presidenti di Sezione che, in caso di sua assenza o impedimento, ne assume le funzioni.

4. Le principali materie oggetto di ripartizione tra le Sezioni del Consiglio superiore dei lavori pubblici sono le seguenti:<br>a) edilizia, impianti sportivi, strutture, opere strategiche, materiali e prodotti da costruzione;<br>b) idrogeologia, opere idrauliche, consolidamento e spostamento di abitati, opere idraulico-forestali;<br>c) infrastrutture marittime e portuali, difesa delle coste, opere per la navigazione interna;<br>d) dighe, impianti di produzione, trasporto e distribuzione di energia elettrica, tradizionale o derivante da fonti alternative;<br>e) infrastrutture e reti di trasporto, dispositivi e materiali per la sicurezza stradale e ferroviaria, impianti tecnologici, tecnologie innovative, infrastrutture tecnologiche e informatiche;<br>f) assetto del territorio, questioni ambientali e di sostenibilità;<br>g) norme tecniche, classificazione sismica, competenze professionali, legislazione sulle opere pubbliche, programmazione delle opere pubbliche.

5. I Presidenti delle Sezioni I, II e III del Consiglio superiore dei lavori pubblici:<br>a) convocano e presiedono le sedute delle rispettive sezioni;<br>b) nominano il relatore e le commissioni relatrici degli affari assegnati alle sezioni;<br>c) possono invitare alle sedute della sezione esperti che partecipano alla discussione senza diritto di voto, ai quali non spettano indennità o gettoni di presenza, ma è riconosciuto il solo rimborso delle spese nei limiti delle risorse disponibili a legislazione vigente.

6. Il Presidente della Sezione speciale del Consiglio superiore dei lavori pubblici, componente della Sezione speciale, coordina la struttura di supporto di cui all'articolo 45, comma 4, del decreto-legge 31 maggio 2021, n. 77, convertito, con modificazioni, dalla legge 29 luglio 2021, n. 108.

7. Il Presidente del Consiglio superiore dei lavori pubblici, su richiesta del presidente della Sezione incaricata dell'affare o di almeno la metà dei componenti effettivi della Sezione, i quali abbiano partecipato alla deliberazione, può disporre l'esame o il riesame della questione da parte dell'Assemblea generale.

8. Il Segretario generale del Consiglio superiore dei lavori pubblici, le cui funzioni sono attribuite dal Presidente a uno dei dirigenti di seconda fascia del medesimo Consiglio:<br>a) assiste il presidente nell'esercizio delle sue funzioni;<br>b) provvede alla gestione degli uffici del Consiglio superiore dei lavori pubblici e del relativo personale;<br>c) provvede all'attività amministrativa e contabile della struttura;<br>d) adotta i criteri di gestione e le modalità di tenuta della contabilità e del rendiconto.