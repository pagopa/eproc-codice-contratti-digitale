1. Il progetto esecutivo indica, in modo compiuto, entrando nel dettaglio e sulla base delle indagini eseguite, le esatte metodologie operative, le tecniche, le tecnologie di intervento, i materiali da utilizzare riguardanti le singole parti del complesso; prescrive le modalità tecnico-esecutive degli interventi; è elaborato sulla base di indagini dirette e adeguate campionature di intervento, giustificate dall'unicità dell'intervento conservativo; indica i controlli da effettuare in cantiere nel corso dei lavori.

2. Sono documenti del progetto esecutivo:<br>a) la relazione generale;<br>b) le relazioni specialistiche;<br>c) gli elaborati grafici comprensivi anche di quelli delle strutture e degli impianti;<br>d) i calcoli esecutivi delle strutture e degli impianti;<br>e) il piano di monitoraggio e manutenzione dell'opera e delle sue parti;<br>f) il piano di sicurezza e di coordinamento;<br>g) il computo metrico-estimativo e quadro economico;<br>h) il cronoprogramma;<br>i) l'elenco dei prezzi unitari ed eventuali analisi;<br>l) il capitolato speciale di appalto e schema di contratto.